---
title: 'Týdenní poznámky - 13/2025'
date: 2025-03-30T21:46:41+02:00
updateDate: ''
slugOverride: 'wkn13'
tags: [týdenní poznámky]
description: 'Týdenní poznámky za 13. týden 2025'
layout: 'post.njk'
rssOnly: false
social: "Nové Týdenní poznámky jsou venku! \n\n Nějakou dobu jsem tady na ně nedával odkaz, ale to se teď změní. Jak? To se dozvíš v článku. 🙂"
---
Další týden je za náma. Nemocenská pokračuje a operace se blíží, takže jsem tenhle týden víc běhal po doktorech.

Začalo to v pondělí předoperačním vyšetřením u praktika. Dopadlo to vlastně skvěle, všechno je v pořádku. Jediná drobnost která to pokazila byla, že když mi minulý čtvrtek dělali odběry, tak sestra omylem neposlala všechny žádanky, takže část výsledků nebyla. 😅 Akorát že jsem je potřeboval teď ve čtvrtek na konzultaci na anesteziologii, takže jsem si v úterý odběry pěkně zopakoval.

Čtvrteční anesteziologie dopadla taky dobře. Domluvili jsme se co a jak, podepsal jsem jim papíry že se vším souhlasím… Teď už se jenom těšit na operaci. A hlavní pozitivum – nemusím si holit vousy! Yay! 🥳

## Na čem dělám

Ve volných chvílích pokračuju v učení se automatiací – brácha přišel s pár dalšími nápady co by chtěl udělat, tak to zkouším.

A taky jsem si udělal automatizaci na automatické posílání příspěvků z blogu na Mastodon. Žádné AI, veškerý text k tomu píšu já sám, ale nemusím pak už myslet na to, abych to poslal – robot si to vytáhne z RSS a pošle na Mastodon. Takže pokud tvoje cesta k tomuhle článku vedla z Mastodonu, tak se mi to povedlo! 🙂

A v ještě volnějších chvílích jsem se začal věnovat kurzu [CS50](https://pll.harvard.edu/course/cs50-introduction-computer-science). 

## Čtu

- Jesse Schell: The Art of Game Design: A Book of Lenses (3rd Edition)
- dokumentaci ke Godot Engine 4.4.1 (jednou k tomu že si ji přečtu dojít muselo, no)

## Sleduju

Dokoukali jsme Vadnou várku a Týna přišla s tím, že chce ještě stihnout Star Wars: Rebels. Tak teď koukáme na to.

## Fitness a životní styl

Jak už jsem říkal, tenhle týden jsem hlavně lítal po doktorech. Je to celkem vyčerpávající, takže jsem na nějaké větší aktivity neměl ani moc chuť a náladu. Prostě se mi nechtělo. Takže tenhle týden akorát jedna procházka:

- 7,51 km, 01:39:55, 4,5 km/h

A ve fitku se mi podařilo dostat se na 80 kg na barbell squat! Bench press stále 60 kg a na víc to nejde. A co hůř – teď mě čeká několik týdnů bez cvičení, takže jsem zvědavý, co to se mnou udělá.