---
title: 'Týdenní poznámky - 08/2025'
date: 2025-02-23 19:26:25
updateDate: ''
slugOverride: '2025wkn08'
tags: [týdenní poznámky]
description: 'Týdenní poznámky za 08. týden 2025'
layout: 'post.njk'
rssOnly: false
---
Tak tenhle týden byl fakt docela výživný.

Od pondělka jsem lítal po doktorech – sono, specialista, specialista v nemocnici kvůli domluvení operace… Samé radosti. Prakticky každý den jsem byl někde. 😒

Návštěva u specialisty byla náročná – doktor chodí na 7, důchodci co k němu jdou už jsou tam v 6. Jednou se mi podařilo být tam 6:30 a jít na řadu třetí – teď jsem nechtěl riskovat a šel jsem hezky na 6. Jenom abych tam byl asi patnáctý. 🤦‍♂️ Na řadu jsem došel v půl 9 s tím, že akorát koukl na výsledky sona a rovnou mě poslal do nemocnice objednat se na operaci. Yay!

Do nemocnice jsem si zkoušel zavolat, ale po telefonu neobjednávají, takže jsem musel dojít osobně. Jak mi řekla sestra do telefonu, jsou tam od 7 a je to na několik hodin čekání.

No, a tak jsem byl ve čtvrtek v 7:00 na značkách. V batohu flaška s vodou, termoska s kafem a knížka. Plně připravený na několikahodinové čekání jsem si vzal pořadová lístek, a ani jsem se nestihl v čekárně posadit a už mě volali k registraci. Z té mě hned poslali do ordinace, a nakonec jsem v 7:30 odcházel s domluveným termínem operace a hromadou informací co všechno si ještě musím stihnout zařídit.

Ještě doteď jsem se nevzpamatoval z toho, že jsem měl slíbených několik hodin čekání, o které mě připravili… Pffff!

Ale teda přiznám se, že toho začínám mít pomalu dost… 😥

## Na čem dělám
Začal jsem zkoumat jak na automatický upload buildu hry na itch.io pomocí jobů na GitLabu. Našel jsem k tomu info na [Redditu](https://www.reddit.com/r/godot/comments/10xn3t5/i_just_finished_a_cicd_tutorial_for_godot_4_in/), vyzkoušel si to, a nastavil pro svoje projekty. Funguje to krásně, jenže…

…během testování se mi podařilo vyžrat si většinu build minut, které GitLab nabízí k účtu zdarma. A tak jsem zkoumal, co s tím. Napadlo mě zkusit si hostovat vlastní GitLab, ale když jsem se s RAM na serveru dostal na maximum, tak jsem si řekl, že to nebude správná cesta.

Na druhou stranu – existuje možnost mít vlastní GitLab Runner, který pro moje potřeby může jen na mojem serveru. Tak jsem to zkusil, a funguje to!

Jinak dál zkoumám co všechno YunoHost nabízí a co bych si mohl sám hostovat. Mám pocit, že s takovou mi za chvilku nebude ten základní server stačit. 😅

## Učím se
Začal jsem si zase projíždět kurzy ke Godotu, které mám nakoupené. Zas jsem na něj nějakou dobu nesáhl a je nejvyšší čas si oprášit znalosti a naučit se něco nového.

## Čtu
Stejně jako minulý týden:
- Annie Zimmerman: Váš kapesní terapeut
- Jesse Schell: The Art of Game Design: A Book of Lenses (3rd Edition)

## Poslouchám
Začátek týdne patřil (stále) Alestorm. V úterý mi v hlavě hned po probuzení začali hrát Little Big, tak jsem si je pustil. No, a od středy poslouchám pořád dokola Heilung.

Takže to máme pirátský metal, rave/techno/hard bass a léčivý neofolk. Zajímavá kombinace. 🙂

## Fitness a životní styl
Ve fitku nový pokrok na dřepu – dostal jsem se na 6x70, takže teď jedu 40–50–60–70

Co se týče rotopedu, mám tenhle týden dvě jízdy:
- 00:20:03, 8,71 km , 26,1 km/h, průměr 142 tepů za minutu
- 00:20:03, 9,10 km, 27,2 km/h, průměr 146 tepů za minutu

Nějak začínám zpomalovat. 😒

## Co mě zaujalo
Lidi jsou extrémně zvědaví. Když jsem se zmínil, že mě čeká operace, automaticky se ptali čeho přesně. Vůbec jim nedochází, že kdybych jim to chtěl říct, tak to řeknu rovnou a nebudu čekat, až se zeptají…