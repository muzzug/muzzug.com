---
title: 'Týdenní poznámky - 18/2025'
date: 2025-05-05T16:49:39+02:00
updateDate: ''
slugOverride: '2025wkn18'
tags: [týdenní poznámky]
description: 'Týdenní poznámky za 18. týden 2025'
layout: 'post.njk'
rssOnly: false
social: "Týdenní poznámky za minulý týden jsou venku! \n\nNapsané byly už včera, ale pak jsem se zasekl u něčeho jiného, a v 10 večer mi přišlo zbytečné je pouštět ven. Takže teď."
---
Tenhle týden se nesl v poněkud smutnějším duchu.

Ve středu jsem se od mamky dozvěděl, že babička je v nemocnici a nevypadá to s ní dobře…

Po určitých nesrovnalostech mezi námi, které proběhly někdy v období mojí puberty, jsem k ní měl celkem vlažný vztah. Holt ne všechno se podaří urovnat a vyřešit. I tak jsem na ni ale celou dobu na odpolední procházce myslel, v duchu jí "popřál" klidné umírání a doufal jsem, že pokud bude mít možnost svůj život nějak hodnotit, tak že s ním bude spokojená. Ve čtvrtek ráno mi už pak akorát mamka volala, že babička v noci opravdu zemřela. 

Celé takhle napsané to zní divně, ale dožila se bez 14 dní 96 let a posledních pár let, jak už to tak bývá, ji hodně trápilo zdraví, takže fakt jediné co doufám je, že zemřela se svým životem spokojená a klidná.

Jinak jsem ke konci dubna ukončil nemocenskou, takže jsem si v pátek užil první den v práci. Juch! Vzpomenout si na hesla a tak, zjistit co se tam poslední 2 měsíce dělo, projít maily (cca 10 500 kousků! 🤯)… A od pondělka zase hurá do kanceláře. Jako – už se tam celkem i těším, abych se přiznal.

Podařilo se mi odchytit paní uklízečku, která se nám stará o společné prostory, a dostat se díky ní do garáže, takže se mi podařilo vytáhnout skútr. Takže teď už se jen pořádně rozjezdit… 😅 A nezabít se!

## Na čem dělám
Pořád dělám na kurzu CS50 a hraju si s Arduinem. Jinak jsem toho tenhle týden moc neudělal. 

## Čtu
- Jesse Schell: The Art of Game Design: A Book of Lenses (3rd Edition)
- Tracy Fullerton: Workshop herního designu
- Martin Malý: Hradla, volty, jednočipy

## Sleduju
- pokračovali jsme ve sledování nové série Star Wars: Andor
- koukáme na Star Wars: Mandalorian

## Fitness a životní styl
Tenhle týden akorát jedna procházka ve středu. Jinak nic. 😔

- 7,24 km, 01:37:10, 4,5 km/h