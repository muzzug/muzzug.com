---
title: 'Týdenní poznámky - 27/2025'
date: 2025-07-07T10:46:00+02:00
updateDate: ''
slugOverride: 'wkn27'
tags: [týdenní poznámky]
description: 'Týdenní poznámky za 27. týden 2025'
layout: 'post.njk'
rssOnly: false
social: ""
---
Nějak nám ten rok letí… Vůbec netuším, kde se vzal červenec…

Moc se toho nedělo. Ve čtvrtek jsem měl akorát další sezení u psychologa. Vyhodnotili jsme testy, dostal jsem hromadu informací co to znamená (které už si samozřejmě nepamatuju a čekám, až mi pošle výslednou zprávu)…

Hlavní highlight tohoto týdne byl v sobotu, kdy za námi přijel taťka. V neděli mě narozeniny, tak jsme ho vzali na výlet. Nejdřív jsme zašli na žebra, pak skočili na kafe a dortík, a zakončili to plavbou po brněnské přehradě – hezky až na konec do Veverské Bítýšky a zpátky. Příjemné 2.5 hodiny na vodě.

V neděli jsem se akorát připravoval a balil, protože v pondělí odjíždím na týden do Vizovic na Masters of Rock! :)

## Na čem dělám 

S bráchou jsme probrali tu automatizaci co jsem dělal, a vymysleli nějaké změny, které jsem hned zapracoval. Základ máme, funguje to tak, jak potřebujeme, takže teď už se můžeme vrhnout na druhou část. Ta teda asi bude na bráchovi, protože tu teď týden nebudu a zbytečně by to stálo. Tak uvidíme co se podaří vymyslet jemu.

## Čtu 

V pátek mi přišla příručka [Basic Fantasy RPG](https://www.basicfantasy.org), tak jsem se do ni začetl. V týdnu jsem navrhl spoluhráčům, že bych si chtěl zkusit vést hru a láká mě tenhle systém, tak jestli by do toho v letní pauze šli. A prý že jo, takže si to budu muset pořádně pročíst. :)

## Fitness a životní styl 

Dva tréninky v nové tělocvičně proběhly bez větších potíží.

Zvykáme si na na nové prostory i na nové nářadí – každý máme svoji „klec“ a nemusíme čekat, než se uvolní prostor tam, kde potřebujeme (lavice na bench press a tak). Akorát to mezi cviky musíme přeskládávat, takže to bere trochu času. Ale na to si zvykneme.

Jinak je to super, líbí se mi tam a je to moc příjemná změna. Brňákům můžu jenom doporučit. Víc info najdete na webu [Cvičebny](https://cvicebna.cz).