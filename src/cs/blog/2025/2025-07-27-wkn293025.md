---
title: 'Týdenní poznámky - 29 a 30/2025'
date: 2025-07-27T19:27:00+02:00
updateDate: ''
slugOverride: '2025wkn2930'
tags: [týdenní poznámky]
description: 'Týdenní poznámky za 29. a 30. týden 2025'
layout: 'post.njk'
rssOnly: false
social: "Lenost mi zabránila v napsání poznámek za minulý týden, tak tu máme zase jeden dvojdíl. Tak jenom doufám, že jsem v něm nevynechal nic podstatného."
---
Další „dvojdíl“, bo se mi nechtělo dlouho nic psát. 😅 Shrnu to tak nějak dohromady.

Ostatně minulý týden byl spíš ve znamení odpočinku po Masters of Rock, a moc extra jsem toho nedělal.

Hlavní událost celého týdne byla hned ve středu – začal jsem s lekcema angličtiny [s Baru](https://www.mluvimnabaru.cz). Potřebuju se zlepšit v mluvení, které mi dělá problém, a tak jsem využil doporučení a přihlásil se k ní. Zatím spokojenost, už máme za sebou dvě lekce a nikdy mě nenapadlo, že budu schopný mluvit anglicky 50 minut v kuse. To půjde. Zatím jsme dali dohromady nějaký dlouhodobý a krátkodobý plán a jsem zvědavý, jak se mi ho podaří plnit. Zatím jsem s Baru spokojený a můžu jenom doporučit.

Ve středu po práci jsem doma zjistil, že mi odešel SSD v domácím serveru co jsem si dělal na RPi. Naneštěstí jsem neměl jak ho vyzkoušet – chyběla mi externí krabička pro M.2 disky. Takže nezbylo nic než si ji koupit a stestováním disku pokračovat další den.

Dopadlo to jak jsem čekal, disk nenajel ani v jiných PC, a tak ještě ten den putoval do reklamace. Tu už mi mimochodem stihli vyřídit a mám doma od tohoto pátku nový. Celá doba reklamace – 7 dní. Wow!

Minulý víkend býla Týna u rodiny a já ho strávil velmi neprodukivně – sledováním YouTube videí o [HEMA](https://en.wikipedia.org/wiki/Historical_European_martial_arts). Po Fantastické Ostravě na mě začaly vyskakovat fotky a videa z tamního turnaje, ke kterým se přidaly další, a nakonec mě to nalákalo si to zkusit. Takže v úterý jsem si večer skočil na trénink [Brněnských fechterů](https://fechteri.cz) abych to omrknul.

Bylo to super a vidím to jako nový sport, se kterým začnu. Ještě nevím jestli ještě teď v průběhu léta, nebo až od září, ale to ještě uvidíme. 🙂 Jediný drobný problém vidím v tom, že tréninky jsou v úterky a čtvrtky, takže stejně jako mám fitko… 😅

A když už jsem u fitka – tréninky v úterý a čtvrtek splněny, plus jsem si v neděli dal ještě jeden náhradní.

O víkendu jsme pak vyrazili za taťkou do Budějovic a na výlet do Krumlova. Měli jsme lístky na Psa baskervilského na [Otáčivém hledišti](https://www.otacivehlediste.cz). Moc povedená hra, můžu jenom doporučit. Ostatně celé Jihočeské divadlo je skvělé a rádi tam jezdíme. 🙂

Jinak cestou do Budějovic jsme s bráchou zvládli probrat novinky kolem automatizace, probrat jednotlivé úkoly a co je potřeba, takže mám zas aktualizovaný plán práce. Teď už ji jenom udělat… 😅