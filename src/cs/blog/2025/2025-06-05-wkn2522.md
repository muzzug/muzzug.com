---
title: 'Týdenní poznámky - 22/2025'
date: 2025-06-05T12:48:39+02:00
updateDate: ''
slugOverride: '2025wkn22'
tags: [týdenní poznámky]
description: 'Týdenní poznámky za 22. týden 2025'
layout: 'post.njk'
rssOnly: false
social: "S trochu delším zpožděním, ale co se dá dělat.\n\nNové Týdenní poznámky jsou venku! 🙂"
---
Tenhle týden byl poměrně akční. Jako že – plný akcí! Přesně dvou. 😅

V úterý jsme měli po práci teamové pivo. Nejdřív laser game (kterou jsem vynechal kvůli tréninku), a pak jsme skočili do K1 na steaky a pivko. Všechno proběhlo v klidu, doma jsem byl chvilku po 10.

Ve středu jsme měli další hraní DCC. Konečně, po víc jak dvou měsících jsem se dostal k hraní! Už mi to docela chybělo… Kluci mi sice udělali krátké shrnutí toho, co se dělo, ale bylo toho tolik, že si to vlastně pořádně ani nepamatuju. Ještě že hrajeme nenavazující moduly a nevadí to.

Jinak to vypadá, že nás čekají ještě dva DCC moduly, a pak chce Vandal zkusit zas nějakou delší, navazující kampaň. Ještě se musíme dohodnout která pravidla pro hraní použijeme. Docela rád bych zkusil Pathfinder 2E, ale to asi neprojde… 😅

V pátek a sobotu jsem se (konečně) trochu víc rozjezdil na skútru. Udělal jsem si večerní testovací kolečko do práce a zpátky. Vypadá to, že to půjde. Ještě párkrát, ať si to ještě trochu osahám, a pak už začnu do práce jezdit na skútru. Teda – až zjistím kde se tam dá parkovat. 😁

Jinak jedno drobné nepříjemné zjištění – i přes to, že mám helmu s pinlockem, se mi při jízdě po dešti dost zamlžovalo sklo. 😔 Budu muset přijít na to co s tím.

## Na čem dělám
Pokračoval jsem v dalších lekcích CS50. JSem teď zahrabaný v dalších úkolech na SQL. 

## Čtu
Moc času na čtení jsem neměl, ale vesele dočítám Hradla, volty, jednočipy.

## Fitness a životní styl
Oba dva tréninky jsem zvládl v pohodě. Teda – pořád bojuju s tím bench pressem, ale jinak jsem vlastně už na stejné zátěži, jako jsem měl před operací. Juch!

Jinak domluvil jsem se s trenérem na úpravě plánů, tak jsem zvědavý, co si pro mě nachystal. Nechal jsem si nachystat i jeden doplňkový trénink, ať můžu začít nahrazovat zameškané termíny. 