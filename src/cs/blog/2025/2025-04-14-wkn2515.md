---
title: 'Týdenní poznámky - 15/2025'
date: 2025-04-14T13:27:30+02:00
updateDate: ''
slugOverride: '2025wkn15'
tags: [týdenní poznámky]
description: 'Týdenní poznámky za 15. týden 2025'
layout: 'post.njk'
rssOnly: false
social: "V minulém týdnu se toho moc nedělo. Odpočívám a srůstám.\n\nAle Týdenní poznámky jsem k tomu napsal, to zase jo. 🙂"
---
Tenhle týden byl po operaci hodně odpočinkový.

Hojící se jizva začala bolet a je to omezující. Na procházky to ještě není. 😔 Ale odpočinek jsem vzal poctivě – vypnul jsem všechny budíky a nechal tělo, ať si určuje kdy má dostatek spánku a tak. No, netěším se, až to začnu dávat zpátky do "normálu" – ani jednou jsem se sám od sebe nevzbudil před 10. 😅

Uvidíme, jak to půjde dál.

## Na čem dělám
Pokračuju v CS50 – mám za sebou další týden a docela mě to baví.

Zkoušel jsem si trochu hrát s desktopovým linuxem – na jeden starší notebook jsem si nainstaloval Fedoru 41 a zkoušel, jak v tom práce vypadá. Po zkušenostech s MacOS to není zas takový problém, ale trochu mě limituje že jde fakt o obyčejný kancelářský notebook, takže nic náročnějšího (třeba modelování v Blenderu) v tom nezkusím. Možná se časem dokopu k tomu nainstalovat to i na desktop a uvidíme, jak to půjde. 🙂

V pátek začalo nové kolo [Godot Wild Jam](https://godotwildjam.com). V noci na pátek se mi zdálo o hře, kterou jsem pro jam udělal, a tak jsem si řekl, že to zkusím. Teda – téma je úplně jiné, než o jakém se mi zdálo, takže dělám něco úplně jiného, ale nevadí.

Co mi trochu vadí je, že to jde fakt pomalu. Ale na druhou stranu se tím docela dobře učím – spoustu času trávím dohledáváním toho, jak věci v Godotu fungují a jak je použít. Dělám si dost poznámek a asi si z nich zkusím udělat vlastní dokumentaci…

## Čtu
- Jesse Schell: The Art of Game Design: A Book of Lenses (3rd Edition)
- Tracy Fullerton: Workshop herního designu

## Sleduju
- Dokoukali jsme Star Wars: Rebels
- Začali jsme koukat na Star Wars: Andor

## Nad čím přemýšlím
V knížce Worksop herního designu je jeden z úkolů dělat si herní deník – psát si jaké hry jsem hrál, dělat si u nich rozbor mechanik a tak. Přemýšlím, že bych to dělal tady na blogu, ale ještě nevím jakou formou. Nechám si to trochu uležet v hlavě. Jsem zvědavý co z toho vznikne. 🙂