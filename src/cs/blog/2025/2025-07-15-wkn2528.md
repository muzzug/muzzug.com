---
title: 'Týdenní poznámky - 28/2025'
date: 2025-07-15T19:32:00+02:00
updateDate: ''
slugOverride: 'wkn28'
tags: [týdenní poznámky]
description: 'Týdenní poznámky za 28. týden 2025'
layout: 'post.njk'
rssOnly: false
social: "Celý minulý týden jsem měl dovolenou a užíval si proměnlivé počasí ve Vizovicích v rámci Masters of Rock.\n\nV nových Týdenních poznámkách je stručné shrnutí."
---

Festivalový týden je za námi.

V pondělí po práci jsem nahodil krosnu na záda a vyrazil směr Přerov, odkud mě kamarád hodil do Vizovic na [Masters of Rock](https://www.mastersofrock.cz/cs/).

Jako každý rok jezdí základ naší bandy už v pondělí (i když festival začíná až ve čtvrtek) – postavit stany, aklimatizovat se, připravit se na čtyři dny plné hudby…

Vlastně ani nevím, co o tomhle týdnu pořádně psát. Pilo se, jedlo, dělaly kraviny, schovávali jsme se před deštěm i ostrým sluncem (ještě, že máme velký altán), koupali se v nafukovacím bazénu (a omylem vyplavili pár stanů). Jo, letos jsme měli i nafukovací bazén!

Jinak co se týče programu tak já jsem spokojený. Každý den jsem měl aspoň 3 kapely, na které jsem si zašel, takže to byl asi můj nejaktivnější ročník. Ve zkratce:

- čtvrtek – Metalite, Rhapsody of Fire, Dragonforce
- pátek – Kanonenfieber, Dartagnan, Van Canto
- sobota – Dragonland, Gloryhammer, Floor Jansen, Hammerfall
- neděle – Warkings, Korpiklaani, The Hu, Powerwolf

Spoustu dalších kapel jsme slyšeli z kempu, kde je fakt krásně slyšet a třeba Lindemanna jsme si s Týnou užili zalezlí ve stanu, bo těsně před ním dost pršelo a nám se nechtělo ven. Slyšeli jsme ale všechno.

Celkově to bylo super. Mírné zklamání mi přinesli Van Canto – jo, jsou fajn, ale naživo mě to nezaujalo. Když to před cca dvaceti lety byla novinka, tak super, ale teď mi to fakt nesedlo. Škoda.

Druhé, a mnohem víc nepříjemné zklamání, byli Gloryhammer. Konkrétně zpěvák Sozos Michael. Nezpívá špatně, naopak, ale písně, které zpíval Thomas Winkler, mu prostě nesedí. Přišlo mi, že v jeho podání jsou příběhy z písní podané úplně jinak, s důrazem na jiné části písně… Plus mi přišel hrozně statický a celé vystoupení bylo vlastně jenom koncert, a ne show, na kterou jsem byl u GH zvyklý. Fakt jsem z koncertu odcházel hodně zklamaný. Zvlášť když to srovnám se show, kterou udělal Winkler před dvěma roky v rámci vystoupení Angus McSix. No, co už. Taktřeba další koncert už bude (pro mě) lepší…

Co mě naopak dostalo byla nová show od Powerwolfů. Hromada skvělých animací, ohňů, výbuchů a tak. Čichám čichám inspiraci u Rammstein. Dočkáme se takové megashow i v jejich podání? Uvidíme…