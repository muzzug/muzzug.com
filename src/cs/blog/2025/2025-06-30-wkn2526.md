---
title: 'Týdenní poznámky - 26/2025'
date: 2025-06-30T19:54:22+02:00
updateDate: ''
slugOverride: '2025wkn26'
tags: [týdenní poznámky]
description: 'Týdenní poznámky za 26. týden 2025'
layout: 'post.njk'
rssOnly: false
social: "Včera, cestou ve vlaku, jsem místo obyčejného koukání do telefonu koukal do telefonu a psal Týdenní poznámky, takže vychází dřív, než je tomu v poslední době zvykem! Juchů! "
---
V tomhle týdnu se toho zase dělo hodně. Hodně, hodně, moc!

Ve středu jsme měli poslední sezení v DCC. Po prázdninách začínáme novou kampaň a vzhledem k dovoleným přes léto nedává moc smysl cokoli začínat ještě teď. 

Trochu mě to ale svádí klukům navrhnout že bych zkusil vést nějaký one shot. Zatím nemám s vedením her zkušenosti, ale rád bych se do toho dostal. Tak uvidíme jak to dopadne. 🙂

V pátek jsem měl volno - tenhle víkend měla Týna narozeniny a už pár let máme takovou tradici, že si v pátek vezmu volno a něco spolu podnikneme. 

Probíhalo to tak, že jsme ráno vyrazili do centra do [Čarokavárny](https://www.facebook.com/people/%C4%8Carokav%C3%A1rna/61564998054833/)   , kde nám Týna zarezervovala stůl. Kromě nás tam byla armáda rodičů s malými dětmi, takže naše ráno začínalo kafem s vodkou (😅), ale jinak to bylo super. Dali jsme si pár výborných dortíků, Týna udělala hromadu fotek a šli jsme.

Druhá část plánu byla wellness v hotelu Atlantis, do kterého Týna dostala voucher k Vánocům. 

Po wellnessu jsme vyrazili na vynikající sushi do [Doebi Kokota](https://doebikokota.cz/cities/brno). Jediné co to malinko zkazilo byl fakt, že pobočka v Židenicích je jenom výdejní okénko a my si mysleli, že je to normální restaurace. Tak jsme si udělali online objednávku, prošli se domů a pak si tam Týna ještě udělala procházku. 

Večer jsme zakončili letním kinem ve vile Löw-Beer a tím filmem s tou kočkou[^1] (jak nám to napsala Týna do kalendáře). Bylo to super a všem doporučuju si na to zajít. Ale bacha - místy je to fakt smutné! 

Víkend jsme strávili v Ostravě na conu [Fantastická Ostrava](https://www.fantastickaostrava.cz/). Hromada přednášek, stánků, známých…

Za mě byla rozhodně super přednáška kterou měl maďarský herní designér Gábor “Melan” Lux na téma *Svoboda a volba při vedení RPG a designu dobrodružství*. Melan se sice zaměřuje na old school DnD-like hry, ale informace byly použitelné i pro moderní hry a doufám, že tenhle přístup se co nejvíc rozšíří i u nás. 

Druhá z přednášek, která se mi opravdu hodně líbila, byla *J. R. R. Tolkien – příběh spisovatele, který vdechnul život Středozemi* v podání Nerdopopolis a tvůrců podcastů Tam a zase zpátky a Toulky s Tolkienem. Šlo o krásně převyprávěný příběh Tolkienová života doplněnými krátkými scénkami, které vtipně zpracovávaly vybrané situace. 

Super byl taky závěr nedělního programu v podobě živého hraní gambooku Volání Cthulhu v podání kluků z [Brnění](https://www.youtube.com/@herni.brneni) a Sukuba Ensemble. Samozřejmě, jak už to u živého hraní je zvykem, rozhodovalo o tom co se stane publikum. A tak jsme jednou umřeli (a vypustili na svět Cthulhu) a jednou zešíleli. To všechno během ani ne 45 minut. 😅 Paráda!

Z FO si taky vezeme hromadu blbůstky,  nálepek, knížky, hry… Peněženka pláče! 

V sobotu večer jsme se ještě stavili za známými, kteří dělali svou multioslavu narozenin a k tomu minikolaudaci nového bytu, do kterého se přestěhovali po podzimních povodních a konečně ho dali do pořádku. Je hned nad tím původním, takže se toho moc nezměnilo. 😁

## Na čem dělám
Tenhle týden jsem stihl akorát trochu pracovat na automatizaci pro bráchu. Mám základ a teď už budu jenom (hodně) ladit. 

## Čtu
Začal jsem číst Basic DnD od Toma Moldvaye. V rámci mých úvah o tom, že povedu nějaký one shot během léta hledám nějaké informace jak na to, a tahle edice DnD obsahuje hromadu informací pro začínající hráče, takže asi není lepší úvodní materiál. A bonus je, že moje oblíbené Old-Shool Essential jsou prakticky stejná pravidla, takže nečtu něco zbytečně navíc. 🙂

## Fitness a životní styl
Zvládl jsem oba tréninky úplně na pohodu. Vypadá to, že na novou sestavu si začínám zvykat a teď už to bude jenom o ladění techniky a zvyšování vah. Jupí!

Jinak šlo o poslední tréninky ve starých prostorech, od příštího týdne budeme v nových a moc se na to těším! 🤩

[^1]: Jo,šlo o [Flow (Kočičí odyssea)](https://flow.movie)