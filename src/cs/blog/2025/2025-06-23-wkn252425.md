---
title: 'Týdenní poznámky - 24 a 25/2025'
date: 2025-06-23T16:54:22+02:00
updateDate: ''
slugOverride: '2025wkn2425'
tags: [týdenní poznámky]
description: 'Týdenní poznámky za 24. a 25. týden 2025'
layout: 'post.njk'
rssOnly: false
social: "Týden utekl jako voda… A po něm další… A tak jsou tady jedny dvojpoznámky, no… 🙂"
---
Týden utekl jako voda… A po něm další… A já mezitím nestihl napsat další Týdenní poznámky. Teda – nestihl. Jenom se mi nechtělo. 😅 Ale tak co už. Tak tady máme zase po dlouhé době jeden dvojdíl, no.

V obou dvou týdnech byla Týna na fesťácích, takže jsme byl přes víkendy (a i pár pracovních dní) doma s kocourem. 

Předminulou středu jsme měli akorát jedno z posledních hraní DCC. Na léto bude pauza ( 😒 ) a od září začneme novou kampaň – vyrazíme do Forgotten Realms. Pravidla budou asi lehce upravené Old-School Essentials (takže B/X DnD).

Začal jsem taky víc jezdit na skútru. Cestu do práce a z práce mám už najetou několikrát a všechno je v pohodě. Přidal jsem i pár dalších tras (na nejbližší benzínku, na trénink) a obecně se se skútrem sžívám. Teď ještě zjistit kde v práci zaparkovat, a hurá na to!

## Na čem dělám
Stále dělám kurz CS50.

Koukal jsem na pár nových automatizací, se kterýma přišel brácha, ale moc z toho zatím nevzniklo.

Začal jsem si hrát s Raspberry Pi. Resp. pořídil jsem si RPi 5 s 8 GB RAM a začal si na tom stavět domácí server na hraní. To mi zabralo  část víkendu, ale mám zatm zatím všechno co jsem chtěl. A funkční!

Druhou, podstatně větší část mi zabralo hraní si s linuxem. Hodil jsem ho na notebook i na desktop a zkouším. Můj hlavní stroj pořád zůstává Macbook Pro, ale člověk má pořád něco objevovat, ne? A mám k tomu pár důvodů, o kterých asi napíšu samostatný článek…

## Čtu
Vrátil jsem se ke čtení Workshopu herního designu od Tracy Fullerton.

## Fitness a životní styl
Ve fitku už jsme naplno najeli na nový tréninkový plán.

Úterky jsou jednodušší, míň železa a je to víc pohybové (i když nějaké to zvedání tam je v podobě military pressu). Zato čtvrtky jsou peklíčko.

Po úvodní rozcvičce jdeme rovnou na "železný trojboj", jak to nazval trenér – dead lift, bench press a barbell squat. 4x8 kousků od každého. 😅 Zatím jsme ladili startovní váhu, ale i to mi dalo docela zabrat. Ale líbí se mi to! 

Teď v neděli jsem si dal ještě jeden náhradní trénink – mám hromadu kreditů za tréninky, které jsem během té doby co tam chodím zrušil, a je nejvyšší čas je začít vybírat. 
