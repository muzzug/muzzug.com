---
title: Týdenní poznámky - 06/2025
date: 2025-02-09 19:15:00
description: Týdenní poznámky za 06. týden 2025
updateDate:
tags: [týdenní poznámky]
layout: post.njk
rssOnly: false
---
Další týden za mnou, další Týdenní poznámky k přečtení.

- V pondělí jsem se víceméně „flákal“. Teda – nahromadila se mi zas nějaká videa na YouTube, na která jsem se chtěl podívat, tak jsem koukal hezky na gauči na iPadu. 🙂 Ale nedá se to brát úplně jako vzělávání se nebo práce na projektech, takže to beru jako malý fail.
- Úterní trénink úplně na pohodu a čtvrteční ještě lepší! Teda – původně mi ve čtvrtek Týna říkala ať se trochu šetřím, ať nejsem v pátek úplně dobitý (bo jsme měli plány – viz později), ale tak ono mi to tak nějak šlo, že jsem zvedl maximálku na dřepy s osou i na bench press. 😅 Aneb posloucháme své partnery a děláme co nám říkají, že? 😅
- Ve středu mi přišlo vyjádření k tomu testerovi. No, zas to dali někomu jinému. Ale množství přihlášených bylo fakt velké, takže je to vlastně pochopitelné, že jsem se nedostal dál. Zamrzí to, ale co už. Tak nějak si na to odmítání začínám zvykat.<br><br>
Večer jsem si spravil náladu u DCC, kdy jsme málem měli dokonalé TPK při náhodném setkání, které bylo co se týče náročnosti asi tak pětinové oproti předchozímu bossfightu, který jsme dalí úplně v klidu, s prstem v nose… Mám rád tyhle zvraty „oldschoolových“ her.
- V pátek jsem si užil půl den volna – vyrazili jsme do Zlína na Paganfest. Neskutečně povedená akce na které jsme zabrali nejlepší místo co jsme mohli (na ochozu hned naproti pódia – nikdo se na nás nemačkal, krásně jsme viděli i slyšeli, naprosto super), potkali spoustu známých (dokonce jsem tam úplně náhodou potkal kamarádku co jsem neviděl asi 7 let) a celkově si to skvěle užili. Mírné „zklamání“ jsem měl z toho, že Alestorm nezahráli mojí oblíbenou [Cannonball](https://www.youtube.com/watch?v=J-10ryvcE7w), ale i tak to bylo prostě super.
- Výhoda pátečního koncertu (zvlášť když je mimo Brno) je, že člověku nerozbije celý víkend cestováním. Přespávali jsme (jako asi už obvykle) u Agnes. Ráno nás hodila na vlak v 9:43 a v poledne už jsme byli krásně doma. Odpoledne jsem na pár hodin odpadl dospat, a když jsem se vzbudil, tak měla Týna (které tak trochu nevyšel plán „dát si kafe a jít spát“) rozkoukaného Pána prstenů. Tak jsme to vrátili na začátek prvního dílu a dali si spolu maraton všech tří. 😅 Na to, že PP v poslední době moc nemusím, tak dobrý.
- V neděli jsem si užíval pokračování matematického kurzu od Gamedev.tv. Jako – ano, pořád si některé věci musím pustit víckrát abych je pochopil, ale fakt mi přijde, že to vysvětlují líp než kterýkoli z matikářů, které jsem na školách zažil. Je to trochu smutné, ale co už.