---
title: 'Týdenní poznámky - 21/2025'
date: 2025-05-26T19:54:44+02:00
updateDate: ''
slugOverride: 'wkn21'
tags: [týdenní poznámky]
description: 'Týdenní poznámky za 21. týden 2025'
layout: 'post.njk'
rssOnly: false
social: "Převážně pracovní týden je za mnou, a mi se podařilo napsat jeho shrnutí dřív, než v úterý! To si snad zaslouží oslavu, nebo co! 🥳"
---
"Návrat do práce" probíhal tenhle týden ve zrychleném režimu. Vyšel na mě celotýdenní on-call a čekání, jestli se náhodou něco nepokazí.

Dopadlo to dobře, hovorů mimo pracovní dobu moc nebylo a nebyly nijak náročné. Takže nakonec klid. Jsem rád. 🙂

Týna jela s mamkou a ségrou na jejich relaxační víkend, a já jsem doma zůstal s kocourem.

## Na čem dělám
Pokračuju ve studiu CS50. Tenhle týden se mi podařilo projít úkoly na Python, koukl na další lekci a začal dělat úkoly v rámci SQL.

Mimo to si pořád hraju s Arduinem a dělám projekty, které jsou v mému základnímu setu. Baví mě to, ale asi na to jdu trochu nesystematicky. Přemýšlím, že si tady začnu odkládat poznámky k elektronice...

## Sleduju
Obecně pořád koukáme na Star Wars. Po Andorovi jsme začali koukat na filmy - během týdne jsme zvládli IV. a V.

## Fitness a životní styl
Tréninky v úterý a ve čtvrtek splněny! 🙂 Už to bylo lepší, akorát teda na bench pressu jsem se zasekl na 50 kg. 😒 Ta pauza fakt jde znát. Ale snad se to brzo zase zlepší.

Jinak čekám na nové tréninkové plány, jsem zvědavý, co si na mě trenér vymyslí.

## Zaujalo mě
Zastesklo se mi po Windows XP... Fakt mi ten systém začal chybět, i když rozhodně nebyl dokonalý, přijde mi použitelnější než současné Win11 (ne že bych je teď nějak používal, jedu primárně na Macu). 