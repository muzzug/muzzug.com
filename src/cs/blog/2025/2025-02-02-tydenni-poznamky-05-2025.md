---
title: Týdenní poznámky - 05/2025
date: 2025-02-02 20:30:00
description: Týdenní poznámky za 05. týden 2025
updateDate:
tags: [týdenní poznámky]
layout: post.njk
rssOnly: false
---
Tenhle týden byl celkem na pohodu. 

- V pondělí po práci jsem si chvilku četl, a pak se vrhnul na kurz herní matematiky od Gamedev.tv. Jsem teprve na začátku, ale něco mi říká, že s tímhle kurzem bych mohl konečně matiku i pochopit. Uvidíme… 🙂
- V úterý mi přišla odpověď na tu přihlášeku na testera. Zaujal jsem! A rovnou dostal test. Domluvili jsme se ještě na drobných detailech (jako kdy to mám odevzdat) a já se po tréninku pustil do testování.
- Když jsem u těch tréninků – úterní i čtvrteční úplně na pohodu! Akorát teda jsem si všiml jedné věci – po tom úterním mám **vždycky** neskutečný hlad a mám chuť vyžrat lednici (proč hulit, stačí cvičit!) a po tom čtvrtečním **pokaždé** hned odpadnu a usnu na gauči. Na půl hodiny, hodinu max, ale fakt pokaždé. Zajímavé, budu to dál sledovat. 😅
- Jo, a v úterý mi taky přišel nová Oura ring. Ne že bych si ho kupoval, ale v neděli (po napsání poznámek, jinak by to tady bylo) jsem zjistil, že mi odchází baterka. Jako že se mi vybije během jednoho dne, místo klasických cca pěti. Tak jsem zkusil napsat na podporu, a ono to vyšlo! Robot udělal nějakou diagnostiku, řekl že baterka je v háji a že zakládá tiket s tím, že se mi někdo ozve během 24 hodin.<br><br>
No, ozvali se ani ne za hodinu. Můj prsten už byl sice po záruce (skončila na konci října 2024), ale že mi ho ještě vymění. Resp. dostal jsem na výběr mezi 50 EUR slevou na nákup nového, nebo stejnou verzi co jsem měl (gen 3), ale refurbished. No, s nákupem nového můj budget zatím úplně nepočítal, tak jsem sáhl po refurbished variantě. No, a pak už mi jenom v pondělí pípla notifikace že je na cestě, a v úterý bl doma.<br><br>
Hele, Oura sice není úplně nejlevnější z nositelné elektroniky, ale tenhle servis mě fakt dostal! A já pomalu začínám šetřit na nový, třeba gen 5 nebo tak něco. 🙂
- Ve středu po práci jsem se věnoval dalšímu testování. A ještě jsem měl docela dlouhý hovor s mamkou – potřeboval jsem rozebrat výsledky krevních testů. A taky jsem se od ní dozvěděl, že je naprosto nadšená z nové ordinace a sestry. A i pacientům se nové místo líbí. Udělalo mi to hroznou radost. Moc jí to přeju a děsně si to celé zaslouží. I přes ty nervy, které kolem toho měla. 
- Ve pátek jsem byl dávat krev. Docela mě tam nasrala odběrová sestra, která mi po tom, co jsem ji poprosil jestli by mi mohla položit lehátko, že se mi při odběru trochu motá hlava řekla, proč tam vůbec chodím a jestli si to nechci rozmylslet, když je mi u toho blbě. WTF?! Hele sorry, ale jestli je mi těch 10 minut lehce nekomfortních, ale někomu to pomůže, tak sorry, ale ne. Ať si bába brblá jak chce. A už se těším až mi přijde SMSka že moje krev někomu pomáhá. (To zní divně. Nikomu nepřeju aby jki potřeboval, lepší samozřejmě ať projde a vyleje se, protože nebylo proč ji použít, ale chápete, ne?)<br><br>
Večer jsem pokračoval v kurzu z pondělka. Ale moc mi nešlo to celé vnímat, takže jsem to spíš tak nějak poslouchal (vrací se mi vzpomínky na základku a střední!). Dám si to znovu, ale už mám aspoň představu co tam bude a co si k tomu najít bokem.
- Víkend byl zase ve znamení testování. I když – nakonec spíš víc hraní než testování. 😅 Ale bavilo mně to, hodně…<br><br>
V neděli jsem ještě večer poslal výstup z testování, takže teď mi všichni držíme palce, jasný?! Teď už by to mohlo vyjít… 🙂<br><br>
Jo, a ještě jsem poslal Googlu aktualizaci Tap Dragona. V týdnu mi přišel mail o budoucím zrušení účtu kvůli neaktivitě, a že mám nahrát něco nového, nebo update. Nic nového zatím nemám, tak jsem udělal update…