---
title: 'Týdenní poznámky - 19/2025'
date: 2025-05-14T09:34:49+02:00
updateDate: ''
slugOverride: 'wkn19'
tags: [týdenní poznámky]
description: 'Týdenní poznámky za 19. týden 2025'
layout: 'post.njk'
rssOnly: false
social: "Zase trochu opožděně, nějak se mi do toho psaní nechtělo. 😅\n\nAle už to je a Týdenní poznámky za minulý týden jsou venku!"
---
Zkrácený pracovní týden jsem si užil plným návratem do práce – hezky do kanceláře.

Hned v pondělí jsme se šéfem probrali co se vlastně dělo, jaké mám "omezení" a tak, a pak už jsem se vrhnul do nasávání novinek, které se za ty dva měsíce co jsem byl doma odehrály.

Naštěstí to trvalo jenom 3 dny, protože ve čtvrtek byl opět svátek. Ve spojení s plánovanou dovolenou na pátek se z toho stal příjemný dlouhý víkend. 

Už nějakou dobu jsme tam měli naplánovaný výlet do Jesenníků s mamkou, bráchou a jeho přítelkyní. Bylo to fajn – dojeli jsme ve čtvrtek, ubytovali se, a zajeli do Bruntálu na kafe (protože hotelové kafe není úplně nejpříjemnější zážitek).

Kupodivu Bruntál překvapil – na náměstí mají příjemnou malou kavárnu "[Kafe Bybodlo](https://www.instagram.com/kafebybodlo/)" a můžu ji jenom doporučit. Moc příjemné a útulné prostředí, milá obsluha, skvělá výběrová káva a moc dobré zákusky. 😅 Na to jak sladké věci nejím, tak tady jsem udělal výjimku. Třikrát, protože jsme si tam zajeli i v pátek a v neděli před odjezdem. 😅

S horama mám drobný probém – horskký vzduch mě vždycky neskutečně unaví. Takže na rozdíl od Týny, která si ve čtvrtek vyběhla 18 km do Karlovy studánky a zpátky, já jsem se uvelebil s knížkou na pokoji a večer si šel akorát zaplavat. 🙂

V sobotu jsme pak vyrazili na výlet, nějakých 14 km z Rejvízu na rozhlednu Zlatý Chlum a zpátky. Po příjezdu na hotel jsme pak s Týnou skončili v dětském bazénku a relaxovali. A stříkali po sobě z vodních pistolek. A posílali si lodičku… Byl to moc fajn prodloužený víkend.

V neděli jsem ještě bráchovi pomohl převézt nové sedačky co si pořídil. Jizva se během vynášení do třetího patra neozvala, takže asi dobrý. 👍

## Čtu
- Martin Malý: Hradla, volty, jednočipy

## Sleduju
- pokračovali jsme ve sledování nové série Star Wars: Andor
- koukáme na Star Wars: Mandalorian

## Fitness a životní styl
Hlavní pohyb v tomhle týdnu byl na výletě v Jeseníkách.

- 14,45 km, 04:06:27, 3.5 km/h

Jinak nějaké to plavání v hotelovém bazénu a tak. Nic extra. Ale dobrý, jsem spokojený a cítím se celkem dobře. 🙂