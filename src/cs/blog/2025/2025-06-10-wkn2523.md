---
title: 'Týdenní poznámky - 23/2025'
date: 2025-06-11T16:05:05+02:00
updateDate: ''
slugOverride: '2025wkn23'
tags: [týdenní poznámky]
description: 'Týdenní poznámky za 23. týden 2025'
layout: 'post.njk'
rssOnly: false
social: "Minulý týden byl ještě akčnější, než ten předchozí. A vzpamatovávám se z něj doteď. 😅\n\nVíc k tomu je v nových Týdenních poznámkách. 🙂"
---
Tenhle týden byl ještě akčnější, než ten minulý.

V pondělí jsme vyrazili na teambuilding do Poličky. Taková ta klasika – mírná intoxikace alkoholem, hraní her, povídání si s kolegy…

V úterý jsme jako teambuildingovou aktivitu měli treasure hunt po Poličce. Náš tým skončil 3. ze 4. Úspěch! Večer se zakončil nějakým tím grilováním, opékáním špekáčků, dopíjením bečky, a tak. Celkově to bylo docela v pohodě, i když ten druhý večer už jsem byl mírně přesocializovaný…

To ale nic nebylo oproti zbytku týdne!

Ve čtvrtek totiž začala konference [Game Access 2025](https://game-access.com/conference/), resp. warm-up párty v pivovaru Harry v centru Brna. Sice se mi tam kvůli dešti moc nechtělo, ale nakonec jsem se přemluvil a vyrazil. Bylo to fajn – potkal jsem pár známých se kterými jsme pokecali, dali pár piv, a o půlnoci jsem byl doma. Pohodička.

Pátek a sobota byly plné přednášek. Už se těším, až si projdu poznámky a tak nějak si to připomenu. 🙂 

V pátek večer se ke mě přidala Ronne, která v sobotu na Game Accessu dobrovolničila, a vyrazili jsme na hlavní párty akce, která se konala na Špilberku. Stejně jako ve čtvrtek, dali jsme pár piv, trochu jídla, pokecali se známými, poslechli si koncert [Sukuba Ensemble](https://sukubaensemble.cz).

Sobotní afterparty byla v klubu Enter u brněnského Velodromu. Byla taky moc fajn – poznal jsem pár nových lidí, a přes to, že nás vyhnala ven hlasitost kapel, které hrály, tak jsme si to užili. Ani nevím kdy naposled jsem seděl s pivem na rozapadajících se schodech za hospodou, s výhledem na popelnice… 😅 Ale fakt jsem spokojený.

V neděli jsem, podle očekávání, spal a odpočíval. Celý ten týden byl fakt náročný… 🙂

## Sleduju
V neděli jsme se pustili do sledování Star Wars: Ahsoka.

## Fitness a životní styl
Kvůli teambuildingu jsem vynechal úterní trénink, ale ve čtvrtek jsem si před warm-up party zašel. Příjemné překvapení bylo, že už jsem měl nachystaný nový plán. Celkem 3 sestavy, 2 standardní na úterý/čtvrtek, a jednu doplňkovou pro náhradní tréninky. Rovnou jsem si vyzkoušel tu doplňkovou a jsem spokojený! 

## Co mě zaujalo
Nejvíc mě na Game Accessu zaujaly tyhle tři hry:

- [Mini Meowcraft](https://www.minimeowcraft.com)! Warcraft s kočkama? I'm in! 😻
- Studentská hra [Icaropolis](https://ddaniecheque.itch.io/icaropolis)
- RTS z období Husitů [Písně z Kalicha](https://visiongame.cz/hra/kalich/)