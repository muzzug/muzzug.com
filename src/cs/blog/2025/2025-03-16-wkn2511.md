---
title: 'Týdenní poznámky - 11/2025'
date: 2025-03-16 21:35:06
updateDate: ''
slugOverride: 'wkn11'
tags: [týdenní poznámky]
description: 'Týdenní poznámky za 11. týden 2025'
layout: 'post.njk'
rssOnly: false
---
Třetí týden nemocenské za mnou…

V pondělí jsem si udělal kolečko po doktorech – nejdřív kontrola u praktika a pak jedno z předoperačních vyšetření. Pobíhání mezi doktory je docela únavné.

Že bych se cítil výrazně líp se řídt nedá. Zjišťuju, že se u mě začínají občas objevovat slabé úzkosti když něco dělám a nejde mi to úplně podle představ. 😒 Zítra mám další kontrolu, tak to s doktorkou zkusím probrat.

## Na čem dělám

Dodělal jsem kurz [dělání 3D her v Godotu](https://www.gamedev.tv/courses/godot-complete-3d). Za mně super, můžu jenom doporučit.

Po dlouhé době jsem se pustil do učení se Blenderu. Jo, trochu to kombinuju s cílem pustit se do malého 3D projektu, co mi začal ležet v hlavě…

Jinak jsem se během týdne zvládl kouknout i na automatizace pro bráchu. Podařilo se mi udělat jednu kterou potřeboval pro kamaráda, a s výsledkem byl spokojený. Mám radost! 👍

## Čtu

- Terry Pratchett: Lehké fantastično
- Jesse Schell: The Art of Game Design: A Book of Lenses (3rd Edition)


## Poslouchám

- Stále jedu na vlně britského punk rocku z 80. let. Pohoda
- Dal jsem šanci audioknihám a začal jsem na procházkách poslouchat [Zhluboka se nadechni](https://www.melvil.cz/kniha-zhluboka-se-nadechni/) – knížku o tom, jak se zbavit chronického stresu. Třeba mi to pomůže se trochu zklidnit.

## Hraju

- Baldur's Gate: Enhanced Edition. Dostal jsem chuť si něco zahrát, a tohle na mě čekalo už docela dlouho. 🙂

## Sleduju

- [The Witcher: Sirens of the Deep](https://en.wikipedia.org/wiki/The_Witcher%3A_Sirens_of_the_Deep). Týna o tom už pár dní mluvila a musím uznat, že to není vůbec zlé. Sice anime zrovna v lásce nemám, ale tohle se dalo. A bylo to ze světa Zaklínače, takže fajn.
- [Vikings: Valhalla](https://en.wikipedia.org/wiki/Vikings%3A_Valhalla), 3. série. 
- Začali jsme koukat na [Star Wars: Vadná várka](https://en.wikipedia.org/wiki/Star_Wars:_The_Bad_Batch)

## Fitness a životní styl

Upřímně, tenhle týden dost nic moc.

Ve fitku v pohodě. Sice pořád bojuju s 60 kg na bench pressu, ale to půjde. Zato ostatní bylo dost o ničem.

Na procházku jsem šel akorát ve středu (za poslechu audioknihy). Od čtvrtka jsem dost špatně spal (v noci na pátek vlastně prakticky nespal, ať žije úplněk), a tak jsem zbytek týdne pojal víc odpočinkově. A taky proto, že se venku ochladilo a odradilo mě to. 😅 Ale procházky ž mi trochu chybí… Snad to příští týden půjde líp.

- středeční procházka – 7,06 km,  01:51:05, tempo  3.8 km/h