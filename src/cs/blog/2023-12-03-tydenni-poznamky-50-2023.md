---
title: Týdenní poznámky - 50/2023
date: 2023-12-17 19:00:00
description: Týdenní poznámky za 50. týden 2023
updateDate:
layout: post.njk
tags: [týdenní poznámky]
rssOnly: false
---
- Mám za sebou týden od vánočního večírku. Vypadá to, že je všechno v pohodě – kolegyně a kolegové se se mnou normálně baví, HR se se mnou bavit nechce, morální kontrolka se za celý týden nerozblikala… Za mně spokojenost! 😊
- Tenhle týden se nesl v pracovním duchu. Od pondělí do neděle on-call pohotovost v práci, takže se ani moc nechtělo dělat. Takové to neustálé čekání na to, kdy se někdo ozve že něco nefunguje, nebo že potřebuje poradit… Takže jsem ho pojal velice odpočinkově. 😅
- Úspěšně jsem absolvoval dva tréninky. Úterní naprosto v pohodě, ale čtvrteční mně rozbil tak, že ještě dneska (neděle) mám problém dát bez bolesti ruce do určitých poloh. Zajímavé je, že v pátek bylo všechno v pohodě a bolest se ozvala až v sobotu.
- V pátek mi přišla konzole Anbernic RG35XX Plus. Hned odpoledne jsem ji vyzkoušel a asi k tomu něco napíšu – na českém internetu jsem k těmhle konzolím zatím nic nenašel, tak možná budu první. *(Yay?)*
- Týna byla v pátek se Siriusem (náš kocour) na veterinární klinice na prohlídce, jestli budou ochotní mu udělat operaci. Vypadá to, že jo. Ještě tam s ním v úterý skočím na další vyšetření, ale snad to vyjde a budeme mu moct trochu pomoct. Takže prosím - kdo může, drží tlapy! 🐱
- Zase se mi vrátila chuť naučit se fotit. 😃 Takže jsem ji „využil“ a strávil spoustu času u různých videí na YouTube. 🤦‍♂ Tudy asi cesta nevede, protože vždycky sklouznu k něčemu jinému, než je vzdělávání se.<br>
V sobotu jsem si aspoň půjčil digitální verzi knížky [Fotografujeme digitální bezzrcadlovkou](https://www.databazeknih.cz/knihy/fotografujeme-digitalni-bezzrcadlovkou-491801) od Martina Lukeše. Dál ale hledám nějaké kvalitní foto zdroje (hlavně asi knížky), takže pokud máš nějaký tip, šup s ním za mnou!
- **Hledám novou RSS čtečku.**
Aktuálně používám NetNewsWire, ale narážím na drobný problém – je jenom pro iOS, iPadOS a MacOS, kde využívá synchronizaci přes iCloud. Svůj Mac jsem dal Týně když jí začal blbnout její noťas a sám teď funguju na desktopu s Windows v kombinaci s iPhonem/iPadem a ~~trochu~~ dost mi chybí možnost číst na počítači.<br>
Zase – pokud máš nějaký tip, šup s ním za mnou! Jo a prosím, ne Feedly. Zkoušel jsem, nesedli jsme si. 

## Vyměkl jsem!
Když jsem [před pár týdny](https://blog.muzzug.com/2023/11/tydenni-poznamky-47-2023.html) nainstaloval na vlastní VPS Plausible Analytics, přemýšlel jsem nad tím, jestli je dávat i sem. 

Co se týče blogu, velký zdroj inspirace k tomu, jak ho provozovat, je pro mně [Kev Quirk](https://kevquirk.com). Inspiroval mně například k [absenci komentářů](https://kevquirk.com/online-conversations-website-engagement/) a [nesledování návštěvnosti](https://kevquirk.com/chasing-visitors-the-web-analytics-rabbit-hole). 

Na rozdíl od [herního webu](https://games.muzzug.com), kde mně návštěvnost[^1] zajímá, je mi tady svým způsobem jedno. Víc mně zajímá výsledná interakce. Jasně, s tím, že se teprve učím psát mi zatím moc komentářů na mail nepřišlo (jestli počítám správně, tak přesně nula 😃). Odkaz na článek na Mastodonu je na tom obvykle líp (to jedno „Oblíbit“ od Smoona vždycky potěší. Díky!) A nejvíc mi stejně udělá radost, když mi Týna večer (nebo prostě někdy během týdne) řekne, že to tady četla.

Zároveň mně ale ta návštěvnost vlastně trochu zajímá. Vzhledem k tomu, že tenhle odstavec jsem už asi 6x přepsal, tak nedokážu asi rozumně vysvětlit proč. Ale to je fuk. Prostě to zkusím a uvidím. Vždycky to můžu dát pryč, že?

[^1]: Zatím teda stále nulová, ale co… 😃