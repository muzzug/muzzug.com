---
title: Týdenní poznámky - 03/2025
date: 2025-01-20 18:00:00
description: Týdenní poznámky za 03. týden 2025
updateDate:
tags: [týdenní poznámky]
layout: post.njk
rssOnly: false
---
O tomhle týdnu se mi úplně moc nechce mluvit. Jako že fakt ne. Ale tak co už, pojďme na to, ať to mám za sebou...

- Měli jsme problém s pračkou, a tak jsem začal shánět opraváře. Povedlo se! A dokonce měl čas hned ve středu!
- Zvládl jsem poctivě odedřít oba dva tréninky. Jeden jsem dokonce měl i s trenérem, který mi je chystá, tak jsme mohli doladit některé detaily.
- Ve středu jsem se oficiálně dozvěděl svůj výsledek výběrka. No, nepostoupil jsem do užšího výběru. 😩 Nerad to přiznávám, ale docela mě to sebralo a pár dní jsem měl takový lekce nepříjemný pocit že jsem "useless piece of shit". 
- V pátek jsem měl (v dost nevyspaném stavu) posezení s koučem. Máme to v rámci rozvojových aktivit v práci, tak proč toho nevyužít, že?<br><br>Probrali jsme spoustu věcí ohledně mojeho aktuálního stavu v práci, mizernému stavu energie po práci, motivace a tak. Otevřel spoustu zajímavých otázek na které nemám odpovědi a tak nějak je budu muset najít, ale bylo to fajn a docela mi to pomohlo.
- V sobotu jsme se hecli a zajeli se podívat na jeden rotoped, co mám vyhlídnutý. Týna si ho chtěla vyzkoušet a osedět. A ano, byl to dobrý nápad. Zjistil jsem, že jeho nejtěžší odpor je slabší, než bych potřeboval. 😅 Tak jsme si zkusili i pár dalších a nakonec se víceméně shodli na jednom trochu lepším (a výrazně dražším). Tak teď zvažuju co dál.
- V sobotu večer mě nějak chytlo břicho a pokračovalo to i během neděle. Tak jsem se rozhodl flákat se, válet se a pospávat. Nakonec jsme to zakončili sledováním [Harry Potter: Wizards of Baking](https://www.harrypotter.com/harry-potter-wizards-of-baking). Soutěž v pečení ve stylu Harryho Pottera. Na to, že mě soutěže kolem vaření, pečení a podobných věcí vůbec nezajímají, to byla docela sranda. A teda ty výtvory co tam byly byly super. I když teda já a sladké nejsme úplně kamarádi...