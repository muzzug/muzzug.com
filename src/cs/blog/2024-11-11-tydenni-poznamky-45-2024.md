---
title: Týdenní poznámky - 45/2024
date: 2024-11-11 21:00:00
description: Týdenní poznámky za 45. týden 2024
updateDate:
tags: [týdenní poznámky]
layout: post.njk
rssOnly: false
---
Další týden, další týdenní poznámky. Se zpožděním. Proč – to napíšu na konci.

- V úterý mi přišlo upozornění ze Steamu, že je venku hra [Brighter Shores](https://brightershores.com/) – nová hra autora Runescape Andrewa Gowera. Tak jsem to zkusil. Upřímně – je to moderní verze Runescape (když pominu aktuální Runescape). Není to špatné, celkem se mi to líbí, ale trpí to za mně tím stejným problémem co Runescape – děsným opakováním činnosti při tréninku skillů. Ale asi tomu dám ještě šanci…?
- Ve středu odpoledne jsem měl očkování proti chřipce. Dostal jsem náplast se zvířátky! 🤩<br><br>
Pakjsem měl jít hrát DCC, ale nakonec jsem to zrušil – očkování proti chřipce mi dalo trochu zabrat a šel jsem radši odpočívat.
- Ve čtvrtek jsem si užil další fyzioterapii a magnet. Nárt se pomalu lepší. Sice to prý bude dlouhodobé, ale aktuálně to nebolí. Přeskakuje a křupe, ale nebolí. 👍
 Odpoledne/večer jsme pokračoval v prozkoumávání Brighter Shores.
- V pátek mi trochu ruplo v hlavě a pustil jsem se do kurzu řízení projektu.
- V sobotu jsem pokračoval v kurzu. Jdu ho celkem pomalu a dělám si hromadu poznámek (hezky perem na papír!)
- V neděli jsem se přidal k testování hry [Dungeons of Freeport](https://dungeonsoffreeport.com/), kterou dělá [Elissa](https://eigenmagic.net/@vampiress). Hledala někoho kdo může testovat na Windows a Macu. No, a já můžu na obojím! 🙂
- Odpoledne ale bylo trochu horší. Nějak mně přepadla blbá nálada a neschopnost cokoli dělat. Zbytek dne jsem tak strávil na gauči doomscrollingem a hraním her na telefonu. Meh. 😑 No, a to je důvod proč poznámky vychází až dneska. Vůbec jsem neměl motivaci je napsat (i když jsem na to myslel)… 🫤 Uvidíme co přinese tenhle týden.
