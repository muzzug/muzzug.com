---
title: Týdenní poznámky - 21/2024
date: 2024-05-26 19:00:00
description: Týdenní poznámky za 21. týden 2024
updateDate:
layout: post.njk
tags: [týdenní poznámky]
rssOnly: false
---
Tenhle týden jsem měl tak trochu o samotě. Týna byla víceméně pořád pryč. V pondělí se sice vrátila z výletu za mamkou a ségrou, ale hned v úterý zas odjela, takže jsme na to s kocourem byli zase sami. Ale zvládli jsme to!🙂

Během týdne se toho zas tak moc nestalo.
- Zvládl jsem oba dva tréninky. Ten čtvrteční jsem si musel posunout na pátek, protože na čtvrtek mi tam spadla schůzka v práci (která se nakonec odsunula na příští středu – ať žije plánování), ale jinak úplně v pohodě.
- Pokračoval jsem v kurzu hrani na ukulele. Hezky každý den cca půl hodinu v kuse, a pak tak nějak náhodně když se mi chtělo.<br><br>
Nějakou dobu jsem i přemýšlel, že zkusím víc využít svoje elektrické uke, ale nechtělo se mi ze skříně vytahovat velké kombo (mám ho ve skříni aby z něj nebylo škrabadlo pro kocoura). No, a nakonec jsem neodolal a objednal si Spark GO od Positive Grid. Malé modelingové kombíčko co se mi vejde do kapsy bagu od uke. Je super. Nejdřív jsem se bál jak bude hrát, ale stojí to za to – na domácí hraní je fakt bezva. A možnost hrát si s efekty je taky super.<br><br>
Takže od pátku jsem nahradil klasické uke elektrickým a dělám doma bordel. 😅 Naštěstí to Týně nevadí.
- Jinak teda od čtvrtka spím na gauči. 🙂 Týna se vrátila z Prahy, kde byla pracovně na Světě knih, a přivezla si domů úžasnou angínu. V rámci prevence jsem se rovnou přesunul na gauč, ať to nechytnu.
- Na víkend měla být Týna taky pryč, ale z toho kvůli angíně sešlo. Na neděli jsem jí jako překvapení chtěl udělat čokoládový dort, na který jsem našel recept na Instagramu, ale když zůstala doma, tak jsem jí ho udělal už v pátek, když jsem se vrátil z tréninku,<br><br>
Jako – jednodušší už to asi být nemůže. Jsou potřeba 3 věci – 2 velké batáty, 300 g čokolády a půl konzervy kokosového mlíka. Batáty se rozvaří rozmixujou s rozpuštěnou čokoládou (200 g). Mrskne se to do formy a nechá zatuhnout. Pak se na to nalije zbývajících 100 g rozpuštěné čokolády smíchané s kokosovým mlíkem. Celé se to nakonec hodí do ledničky a je hotovo.<br><br>
Týna byla nadšená!
- Během soboty jsem trochu pohnul s Vigmarkem. Ne moc, ale zas jsem zkusil nějaké nové věci co jsem během týdne vykoukal z videí. Postupuju velice plouživým tempem, ale asi mi to nevadí. 🙂
- V sobotu večer jsem si zašel na pre-release nového setu Flesh & Blood – Part the Mistveil. Ze tří her jsem utrpěl tři krásné prohry. Ale ta poslední už byla fakt těsně a mám tušení, že jsem tam udělal nějakou zbytečnou chybu a nebýt jí, tak jsem to mohl zvládnou. Ale kdo ví, byly to úplně nové karty, nové mechaniky, nové všechno.<br><br>
Mimo to jsem si rovnou pořídil nový Armory Deck: Kayo – brute hrdina, za kterého chci hrát. Zatím jsem neměl dost kartiček na postavení plného balíku a tohle mi to dost usnadnilo. Takže hurá do víru hry, nebo co? 🙂
- Velkou část neděle jsem strávil na kartičkama. Nacpat do obalů ty co budu hrát, naklikat je do databáze ať mám přehled co všechno mám, zkoumání čím by balík šel vylepšit…
- Na Mastodonu jsem v rámci ukázek her které se dají udělat v [RPG in a Box](https://mastodon.gamedev.place/@rpginabox@mastodon.social) narazil naroztomilou malou hru – [Nil Bogg's Tiny Adventure](https://poulet-roti.itch.io/nil-boggs-tiny-adventure). Doporučuju. Zabere cca půl hodiny a v jednom místě mně fakt hezky potrápila. 🙂