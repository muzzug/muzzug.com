---
title: Týdenní poznámky - 29/2024
date: 2024-07-21 20:00:00
description: Týdenní poznámky za 29. týden 2024
updateDate:
tags: [týdenní poznámky]
layout: post.njk
rssOnly: false
---
Tenhle týden utekl nějak rychle… Možná za to teda mohlo i to, že jsem měl ještě dva dny dovolenou, ale kdo ví. 😃
- V pondělí jsme se vrátili z Vizovic. Naštěstí nás hodil kámoš autem do Přerova, takže jsem se nemusel s tím dvanáctikilovým stanem tahat na nádraží a pak několikrát přestupovat. <br><br>
Kocour měl radost že nás vidí. My měli radost že vidíme kocoura.
- V úterý jsem měl, na rozdíl od Týny, ještě volno. A tak jsem se flákal, odpočíval a dospával poslední týden. Odpoledne jsem si akorát skočil na trénink (byla to fuška, ale zvládl jsem to).
- Ve středu jsem vyrazil do práce - a hned po příchodu do kanclu jsem zjistil, že jsem si vzal špatný noťas. 🤦‍♂️ Naštěstí měli kluci z helpdesku nachystané nějaké pro nové nástupy, tak mi jeden půjčili. Na mazání mailů po dovolené stejně nic extra nepotřebuju, a tak mi ani nevadilo, že jsem tam nic neměl. Outlook stačil. <br><br>
Odpoledne jsme po delší době mělo 1 to 1 se šéfem. Probrali jsme jak bude teď vypadat nově práce, když se ke mně na projektu přidá nově nastupující kolega, a předběžně mi schválil další dovolenou (3 týdny od půlky srpna, juch!).
- Čtvrteční trénink už byl mnohem lepší. U pár cviků jsme upravili to jak je dělám, u dalších malinko zvedli váhu. Po týdnu nicnedělání za mně dobrý!
- V pátek Týna vyrazila s kamarádkou do Ústí nad Labem na ferraty.  Já jsem zůstal doma s kocourem.<br><br>
Po práci jsem se trochu zasekal u YouTube videí - v poslední době přemýšlím nad tím, že bych si pořídil skútr (neříkal jsem to tu už někdy? Mám pocit, že jo.), a tak jsem zkoumal, koukal a tak. 🙂<br><br>
Nejdřív to ale bude chtít nějaké kondiční jízdy, kde by mi to někdo ukázal. Nechci si (zatím 😉) dělat řidičák na motorku (takže 125 ccm), ale rád bych, aby mi to někdo vysvětlil než se na to sám posadím a vyrazím do víru Brněnských ulic. 🙂 A ne, to video na YT kde mi to drobná Indka v deseti minutách vysvětlila, mi fakt nestačí. 😅
- Víkend byl celkem „nuda“. Bez Týny se mi nechtělo nic dělat, tak jsem se flákal, četl si a hrál UO. A koukal na videa o skútrech. 😅