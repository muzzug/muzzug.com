---
title: Týdenní poznámky - 51/2024
date: 2024-12-22 21:00:00
description: Týdenní poznámky za 51. týden 2024
updateDate:
tags: [týdenní poznámky]
layout: post.njk
rssOnly: false
---
Neděle večer, čas na Týdenní poznámky. 

- V pondělí mi v práci začal týden on-call pohotovosti. 🫤
- Na úterním tréninku jsem potkal trenéra co mi chystal nové rozpisy. Ani se moc nedivil že mi to dává zabrat, když tam mám naložené tak velké váhy. Trochu jsme to upravili, resp. trochu změnili počet sérií s opakování, váhy zůstaly. 😅
- Ve středu jsme šli s lidma z práce na Svoboďák na Svoboďáček (rum + medovina + svařák + plátek citronu) a do hospody. Hospodu jsem z velké části vynechal, protože jsme měli poslední letošní hraní DCC. Po hraní jsem ještě stihl s pár kolegy pokecat. 👍
- Ve čtvrtek jsem měl poslední den na odevzdání úkolu k pohovoru. Ještě jsem si to naposle prošel (a zjistil, že hned první cvičení jsem udělal jinak, než chtělo zadání) a nakonec to poslal. Držte palce!
- Týna v pátek odjela na víkend za holkama do Zlína a my s kocourem zůstali sami. Říkal jsem si, že si (i přes on-call) zkusím odpočinout. Takže víkend strávený hraním her (hlavně [1428: Shadows over Silesia](https://www.gog.com/en/game/1428_shadows_over_silesia)) a volným flákáním se.
- V sobotu za námi přijela mamka. Prošli jsme trhy (od Moraváku až po Zelňák), dali si svařák (a Svoboďáček) a nakonec se přesunuli k bráchovi. Tam jsme poseděli, probrali novinky, vyměnili si kafe…

Teď už jenom přežít pár hodin, přesměrovat pohotovostní telefon na kolegyni (a odnést ho do kanclu) a může mi začít další volno. Yay! 
