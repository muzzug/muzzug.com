---
title: Týdenní poznámky - 46/2023
date: 2023-11-19 17:00:00
updateDate:
layout: post.njk
tags: [týdenní poznámky]
description: Týdenní poznámky za 46. týden 2023
---

Druhé shrnutí týdne. Pomalu ale jistě buduju návyk. Hehe.

- Začal jsem zkoumat vody retrogamingu a malých handheldů. Chci si nějaký pořídit, ale furt se nemůžu rozhodnout který - je jich hrozně moc.  <br><br>
Vyloučil jsem všechny horizontální (chci něco á la Game Boy) a rozhoduju se mezi dvěma - Anbernic RG35XX a Miyoo Mini Plus. Rozdíly jsou mezi nimi skoro minimální, ale přesto jsou, a způsobují mi docela slušnou rozhodovací paralýzu. 😀
- V úterý jsem zašel do fitka, hezky pod vedením trenéra. Začínám na sobě sledovat že nějaký aktivní pohyb fakt potřebuju a cvičení sám doma mi úplně nevyhovuje - člověk začne, ale hoodně rychle se mu vytratí motivace. A tak jsem se rozhodl zkusit brněnský BFIT.CZ a začít něco dělat. Výhoda je že jde o cvičení v malé skupině, kde mám k dispozici trenéra který kontroluje jestli cvičím správně. A taky mi připravuje tréninky na míru. Jsem zvědvý na výsledky. 🙂
- Začátek s cvičením mi ale lehce narušilo to, že jsem hned další den skončil v posteli s nějakými ne úplně příjemnými zažívacími potížemi.  Teda - v posteli ani tak ne, spíš v koupelně. Ale to jsou detaily.
- Ve čtvrtek mi začal vrzat počítač. Teda - on dost možná začal vrzat už dřív, ale ve čtvrtek jsem to pořádně zaregistroval.  
Původně jsem si myslel, že to dělá větrák od skříně. Po jeho odpojení a rychlém vyzkoušení se ale vrzání ozývalo dál a vypadá to na větrák od chladiče. 🫤 Ach jo. Takže PC půjde do servisu.
- Hodně času jsem věnoval tomu, abych dotáhl svoji hru (snad už) do konce. Během pátku jsem opravil pár detailů, na které mně upozornila Týna, poladil pár nastavení se kterými jsem nebyl úplně spokojený, a ~~vypustil ji do světa~~ předal Googlu ke schválení, jestli může jít do otevřeného testování. To bylo v pátek večer (ve 21:49, vím to přesně!) a od té doby čekám… A čekám… A čekám…  
Jo, vím že Google psal že to může trvat 7 dní, ale stejně.
- V sobotu jsme S Týnou zašli na brněnské výstaviště na ČokoFest. Trochu odvážné po tom, co mi bylo v týdnu blbě, ale dopadlo to dobře. Ochutnali jsme hromadu pralinek (za mně vyhrála kombinace slanina + whisky + slaný karamel), dali si výborné africké jídlo (kuřecí maso v oříškové omáčce a vepřové se zeleninou pečené v alobalu), zaplácli se plněnými pirožky, a nakonec si odnesli flašku portského (Porto Cruz Tawny) a dva kozí sýry. 

## Zaujalo mně
- Vyšel Blender 4.0. Hmm… Já se zatím plácám ve verzi 3.6 při dělání kurzu pro verzi 3.2. 😀