---
title: Týdenní poznámky - 35/2024
date: 2024-09-01 17:00:00
description: Týdenní poznámky za 35. týden 2024
updateDate:
tags: [týdenní poznámky]
layout: post.njk
rssOnly: false
---
Druhý týden dovolené je za mnou, takže je čas na rychlé shrnutí toho, co jsem dělal. 
- V pondělí jsem navázal na nedělní poflakování se v lese. Zase jsem si sbalil hamaku, knížku, iPad, svačinku, a vyrazil do lesa za Soběšice. Na tom místě se mi fakt líbí. Někdy kolem 7 večer mně odtama vyhnal nálet komárů, ale jinak to bylo moc fajn.
- V úterý (a ve čtvrtek) jsem měl zas dopolední trénink. Pohoda… :)
- Středa? Stejně jako pondělí - hurá do lesa relaxovat.
- Ve čtvrtek odpoledne jsem měl poslední jízdu v autoškole (a první v provozu). 😅 Dopadlo to dobře, nikoho jsem nesrazil, do ničeho nenaboural, nesletěl… Udělali jsme si cca hodinu a čtvrt objížďku Brnem po které mi Petr (instruktor) řekl, že je to v pohodě, že na cvičišti už mi asi nemá moc co předat a v provozu by byl akorát hlídač, takže už to asi nechá na mně. Hurá?
- V pátek jsem dopoledne skočil do Hondy převzít Forzu. Nechal jsem si teda ukázat ovládání, vysvětlit údržbu, podepsal papíry a odtlačil cca 20 metrů na parkoviště, kde čekala přes noc. 🙂<br><br>
Týna byla s kamarádkou na výletě u Tišnova. Prý to bylo fajn, akorát se vrátila s úpalem. 😔
- V sobotu jsem byl celý den nesvůj, bo mně čekal odvoz Forzy. Nechával jsem to na sobotní večer, kdy jsem tak nějak tušil, že bude nižší provoz. Proč to riskovat, když na tom ještě pořádně neumím, že?<br><br>
Všechno dopadlo dobře. Cesta domů (cca 8 km) mi zabrala nějakých 17 minut, zvládl jsem to hezky osmdesátkou po okruhu a jediné co, tak jsem sjel o sjezd dřív. Aspoň že ne později - motat se po Tomkáči bych **fakt** nechtěl.
- Neděle byla víceméně relaxační, odpočinková a válecí. Nic aktivního - akorát jsem hrál Pokémony (FireRed) na konzoli… 🙂
- Volný čas ve dny, kdy jsem nebyl v lese jsem vyplňoval dalším projížděním Godotích kurzů, uložených příspěvků na Mastodonu a tak všeobecně zpracováváním (přetékajících) inboxů s informacema. Nikdy nekončící práce… 

## Jen tak mimochodem
- Oslavili jsme s Týnou výročí - 5 let od zasnoubení. 😊 Nějak moc rychle to letí.
- Dokoukali jsme dokumentární minisérii [Miláčci Ameriky](https://www.netflix.com/cz/title/81685878) na Netflixu o roztleskávačkách Dallas Cowboys. Moc hezky zpracované a zajímavé, doporučuju.
- Začali jsme koukat na další dokument (zas na Netflixu) - [Starodávné apokalypsy](https://www.netflix.com/cz/title/81211003) s „pseudoarcheologem“ Grahamem Handcockem. 