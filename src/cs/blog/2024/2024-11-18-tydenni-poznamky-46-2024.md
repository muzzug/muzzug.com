---
title: Týdenní poznámky - 46/2024
date: 2024-11-18 19:00:00
description: Týdenní poznámky za 46. týden 2024
updateDate:
tags: [týdenní poznámky]
layout: post.njk
rssOnly: false
---
- Trénink v úterý mně docela zmohl. Jako že fakt už se mi dlouho nestalo, že bych se jen na chvilku natáhl a na dvě hodiny usnul. 😅
- Ve čtvrtek jsem měl poslední fyzio. Zopakovali jsme naučené cviky a naposled mně zavřela do magnetu. Máme hotovo. Bolest zmizela, přeskakování šlach zůstalo, a já mám za cíl posilovat stabilitu kotníků.<br><br>
Večer (ehm, dobře, v 1 ráno) jsme pak měli testování na pobočce kvůli infrapatche. Tentokrát jsem šel testovat já. 
- V pátek jsme měli vánoční večírek. Asi tak čtvrtinu z něj jsem strávil na telefonu a řešil problém s mobilní aplikací, ale jinak to bylo fajn. Pivko, koncert, pokec s kolegy… Pohoda.<br><br>
Ze Sona nás vyhodili ve 2 ráno a i když se mně s kolegyní ještě pár dalších snažilo překecat, ať s nimi jdeme do Metra, přišlo nám lepší to zabalit. Tak jsme si dali pohodovou hodinovou procházku (kolegyně bydlí kousek od nás).<br><br>
Po chůzi na chladném vzduchu se mi ale nechtělo vůbec spát, a tak jsem se ještě chvilku (ehm, asi do třičtvrtě na šest) válel na gauči a poslouchal hudbu. Ale za to jsem objevil kapelu [Sabadu](https://open.spotify.com/track/2plihDAfGT5w8vCxcXjztO)!
- Sobota po večírku byla velmi unavená a odpočinková. Ale tak kdo by se tomu divil, že?
- V neděli jsem si upravoval CV a chystal motivační dopisy (nebo jak se tomu přesně říká) pro dvě pozice co jsem našel.<br><br>
Jo a taky jsem si v rámci Czech&Slovak Games Week koupil [1428: Shadows over Silesia](https://www.gog.com/en/game/1428_shadows_over_silesia) po které jsem už nějakou dobu pokukoval. 🙂

Jinak nálada a motivace po práci cokoli dělat se nelepší. 😔 Málokdy mám energii dělat cokoli (aspoň trochu) produktivního a spíš zabředávám do flákání se a zabíjení času do doby, než jdu spát. A dost mně to sere, akorát teda nevím moc co s tím.

## Co mi udělalo radost
- Koupil jsem si sadu malých zápisníčků od Bobo Blok. Jsou super a co je nejlepší - zvládají moje plnicí pero, nepropíjí a přes papír nejde vidět co je na druhé straně! 
- Objevil jsem (už teda v minulém týdnu) blog [Ze života dev_ky](https://zivotdevky.cz/). A obrovské překvapení bylo, že ho píše kolegyně od nás z práce. 😅 