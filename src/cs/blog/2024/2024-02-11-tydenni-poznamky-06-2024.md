---
title: Týdenní poznámky - 06/2024
date: 2024-02-11 20:00:00
description: Týdenní poznámky za 06. týden 2024
updateDate:
layout: post.njk
tags: [týdenní poznámky]
rssOnly: false
---
Další týden utekl a já mám co shrnovat. 🙂
- V pondělí jsem se po 30+ dnech podíval na to, jak jsem na tom s váhou a složením těla. A je to docela dobré. Zase po dlouhé době jsem tam viděl číslo menší než 90. Za mně super!<br><br>
Nějaké hlubší shrnutí jak W30 dopadlo tady ještě sepíšu, zatím se mi do toho nechtělo. 😅
- V poslední době  bojuju se stresem. Hodnoty, co mi z každého dne ukazuje Oura, se mi vůbec nelíbí (zvlášť když mi dny kdy se cítím hodně ve stresu ukazuje jako „normální“ den).<br><br>
Tak jsem si řekl že zkusím trochu experimentovat. Od úterka zkouším co se mnou udělá kombinace extraktu z Macy a Ashwagandhy. 🙂 Plus jeden další doplněk na podporu mozkové aktivity a produkce dopaminu.<br><br>
Zatím mám za sebou teda první týden, takže není moc co hodnotit. Uvidíme dál. 🙂
- Zvládl jsem oba tréninky, úplně v pohodě. I když po čtvrtečním jsem byl klasicky trochu unavenější, ale nic extra.
- Jak jsem si minulou neděli po celodenním dokopávání se k něčemu pustil do kurzu Blenderu, tak se mi podařilo dodělat kapitolu věnovanou modulárnímu dungeonu.<br><br>
Podle Clockify mi celá lekce a zpracování úkolů zabralo 7 hodin 3 minuty a 51 vteřin. 🙂<br><br>
Tady jsou nějaké rendery co jsem z toho poskládal. Mám na čem pracovat. Nejenom co se týče samotného modelování, ale taky kompozice, osvětlování a tak. Ale o tomhle tahle lekce nebyla, k tomu se dostaneme v některé z dalších. Teď je přede mnou low poly dinosaurus! 🦖

 <img src="/images/modular_dungeon_1.webp" alt="Modulární dungeon 1"/><br>
<img src="/images/modular_dungeon_2.webp" alt="Modulární dungeon 2"/><br>
<img src="/images/modular_dungeon_3.webp" alt="Modulární dungeon 3"/>
- V pátek jsme dostali výsledky našich genetických testů. Na Vánoce jsme dostali kompletní balík zaměřený na zdraví, stravování, sport a krásu. Dozvěděl jsem se zajímavé věci… Některé potěšily, některé rozhodně ne. Zatím to nějak vstřebávám a budu se na to muset podívat někdy v klidu.<br><br>
A teda prý mám omezit kafe na jedno denně a pít místo toho Matchu… To mně trochu vyděsilo, protože kafe miluju a matcha… No… Buť budu šetřit na důchod, nebo pít matchu… 😅 Ale naštěstí jsme si s Týnou před nějakou dobou oblíbili Matcha Lemon čas od Yogi, a ten je cenově přijatelný. A nakopává nás, takže asi dobrý…<br><br>
Ale teda – fakt ne kafe?? ☕🥺
- V sobotu jsem dopoledne pomáhal Finnovi vyklízet sklep a odvážet věci do sběrného dvora. Šlo to rychle. Dvě cesty dvěma auty a nebylo co řešit. Pak jsem u nich ještě chvilku poseděl a pokecal. A znovu zkoušel Finna ukecat aby se dal na pixel art. 🙂
- V neděli jsem si cvičně rozchodil Open Media Vault na starém Raspberry Pi 3. Rozhodli jsme se, že si nakonec NAS udělíme s pomocí RPi 4, takže tohle byla fakt jenom zkušební instalace ať vím, jestli to zvládnu rozchodit a jak nám to bude vyhovovat. Jo, vypadá to, že bude.<br><br>
Během toho jsem dal dohromady dva starší telefony po mamce co mi dala na zkoušení Tap Dragona při vývoji, a které jsou příliš staré na to, aby mi k něčemu byly. Kolegyně v práci na něco vybírá staré funkční telefony, tak jí je zkusím nabídnout. Třeba ještě poslouží.
- Společně s doplňky stravy na zlepšení reakce na stres jsem si vzpomněl, že jsem nějakou dobu zpátky experimentoval s hudbou na ovlivnění nálady, produktivity a tak. Kdysi jsem zkoušel Brain.fm, pak jsem přesel na Endel, a pak na to neměl čas. 😅<br><br>
No, takže jsem znovu nainstaloval Endel a zkouším, co to udělá. Určitě dám vědět!

## Nad čím přemýšlím
Část tohohle týdne jsem strávil projížděním YouTube a zkoumáním aktuálních dungeon crawlů. Na PC, konzole a tak.<br><br>
Momentálně mám v hlavě dva nápady na hry, které bych chtěl zkusit udělat. Nevím kterou si vybrat, tak hledám inspiraci.
Jedna je (asi) roguelike postavená na jednom stolním RPG (víc detailů až se do toho pustím, nebo aspoň až napíšu autorovi jestli z jeho hry můžu vycházet). A druhá je právě dungeon crawl. A prostě nevím, no. Obě dvě mě lákají a já nevím co si vybrat. Nějaké rady?<br><br>
Ale tak si říkám, [Dungeon Crawl Jam 2024](https://itch.io/jam/dcjam2024) je za rohem… 🤔
No, uvidíme. 