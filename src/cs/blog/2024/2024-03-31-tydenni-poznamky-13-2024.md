---
title: Týdenní poznámky - 13/2024
date: 2024-03-31 20:00:00
description: Týdenní poznámky za 13. týden 2024
updateDate:
layout: post.njk
tags: [týdenní poznámky]
rssOnly: false
---
Je za námi další týden. To to ale uteklo, co? Tak je čas se podívat na to co jsem dělal… 🙂

- V pondělí jsme si dali (už fakt prý předposlední) sezení ve WFRP. Těš se na zápis co bude mít (časem) [Markus na blogu](https://zpatky.wordpress.com/tag/dotr/). Půjde o sezení 21. Fakt vydařená hra!
- Zvládl jsem oba dva tréninky. V úterý to bylo ještě trochu náročně, ale ve čtvrtek jsme se toho už nebáli a zase šly váhy trochu nahoru. Mám radost! 👍
- Ve středu jsme se šéfem probírali můj možný přesun. Pozice je stručně popsaná, ale ještě se oficiálně nevypisuje. Zatím jsem se dohodli že se v tom začnu rozkoukávat a nabírat to na sebe s tím, že pokud se osvědčím, tak se na to místo přesunu. A pokud ne, tak zůstanu kde jsem. Tak uvidíme. 
- Po práci jsem si zašel na Armory Flesh & Blood. Furt se k hraní odhodlávám, zkoumám teorii, balíčky a tak, a teď mi hrálo do karet (hehe) to, že byl v plánu draft, takže možnost nabrat nějaké nové karty na stavění balíku.<br><br>Dopadlo to celkem dobře – na to, že hrát prakticky neumím, jsem měl dvě výhry a jednu prohru.<br><br>
Co se týče nových karet, tak se mi podařilo získat jednu v ceně 10 €. Pěkný. 🙂 Ještě pěknější to měl spoluhráč, co hned v prvním balíčku našel kartu za 125 €. Takže zaplacené hraní + cesta (přijel z Olomouce 😅). 
- V pátek mi začala on-call pohotovost v práci, takže slunečný prodloužený víkend jsem strávil doma. Co už. V pátek jsem víceméně ~~odpočíval~~ prokrastinoval. Nálada na to cokoli dělat mi tak nějak chyběla. Ale aspoň jsem si pročetl nahromaděné newslettery, koukl na pár uložených videí a trochu pročistil uložené Tooty na Mastodonu. Ta funkce uložení mně jednou zabije, fakt!
- V sobotu a neděli jsem pracoval na projektu Vigmark. Trochu jsem pohnul s návrhem obrazovky s informacemi o postavě a rozdělal zobrazení inventáře. Tam trochu bojuju s tím, jak by to mělo vypadat.<br><br>
Dostal jsem se k tomu že mám relativně funkčně vypadající základ, tak uvidíme, jak mi bude sedět. Zatím je to fakt ale jenom kostra bez jakéhokoli kódu, ten přijde na řadu později. 🙂
- Během víkendu udělala Týna na zahradě základ pro zvýšené truhlíky. V neděli jsme je smontovali a teď ještě čekáme na nějakou fólii do nich. Pak už jenom nasypat hlínu a bude moc vesele pěstovat. 🙂
- Mimochodem - od pondělka má Týna novou práci. Takhle nadšenou jsem ji při práci ještě asi neviděl. Fakt úplně září! Mám z ní (a za ni) hroznou radost. Tohle opravdu vypadá jako dream job. 🙂