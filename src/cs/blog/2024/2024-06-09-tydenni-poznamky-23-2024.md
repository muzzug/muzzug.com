---
title: Týdenní poznámky - 23/2024
date: 2024-06-09 23:00:00
description: Týdenní poznámky za 23. týden 2024
updateDate:
layout: post.njk
tags: [týdenní poznámky]
rssOnly: false
---
Už je docela pozdě, tak dneska jenom rychle… 😁 
- V pondělí jsem si na poslední chvíli vzal v práci volno. Po náročném víkendu plném socializace jsem si v pondělí ráno prostě řekl "nene", a radši odpočíval. 😅 
- Zato tréninky, ty se tenhle týden povedly. Váhy u některých cviku zase poskočily malinko nahoru. Mám stále radost. 👍 
- Ve středu jsem si trochu zavzpomínal na gamedesignový kurz z předloňska a začal zase zkoumat Twine - nástroj na tvorbu příběhových her. Říkal jsem si, že trochu zapracuju na ději u Vigmarku, a tenhle program je na to ideální. Tak zkoumám možnosti co to vlastně přesně umí. 
- Ve čtvrtek po tréninku jsme měli jít s Ronethem do whisky baru. Nakonec šla jenom Týna – já jsem byl po tréninku až moc unavený a radši jsem šel spát. Roneth u nás pak přespával, takže jsme chvilku pokecali ráno. Podle toho co říkali, tak si ochutnávky whisky užili. 🙂 
- V pátek jsme byli volit. I když jsme se o tom s Týnou bavili, tak jsme ani jeden neměli pořádně jasno koho chceme volit. O to vtipnější bylo, když jsme se o tom cestou z volební místnosti bavili a zjistili, že jsme volili stejně. Včetně kroužkování. 🙂 Náhoda? 
- V pondělí jsem si koupil na GOGu novou hru – čerstvou novinku [Skald: Against the Black Priory](https://www.gog.com/game/skald_against_the_black_priory). RPG na které jsem koukal už nějakou dobu. A tak jsem ho v pátek začal hrát. Jsem na začátku, ale dost mně to pohltilo. Akorát přemýšlím, jestli mně to nemůže moc ovlivnit při vymýšlení Vigmarku. 😁 No, uvidíme. ¨
- Začali jsme zas po dlouhé době koukat na Harryho Pottera. 😅 To se neomrzí. 
- V sobotu jsme byli na deskovkovém Brnohraní v Lužánkách. Odnesli jsme si odtama Příval Temnoty 2: Plameny pekelné (včetně rozšíření Zkáza nebes). Mimo to si Týna vyzkoušela jak se hraje Conquest (a hezky mně v něm vydrtila, i když šlo jenom o zrychlenou ukázkovou hru) a v rámci workshopu jsme si nabarvili svoje první figurky.%3Cbr%3E<br> Nakonec jsme vytáhli ven na pokec Finna. Dali jsme si zmrzku, poseděli v parku a pokecali co je nového. 
- V neděli Týna upekla banánovou buchtu, sbalili jsme věci a vyrazili do lesa. Já se zas houpal v síti a četl si a Týna pobíhala kolem a sbírala houby. No, večeře dneska byla jasná. 🙂
