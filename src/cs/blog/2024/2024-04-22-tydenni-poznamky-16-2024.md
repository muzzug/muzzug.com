---
title: Týdenní poznámky - 16/2024
date: 2024-04-21 20:00:00
description: Týdenní poznámky za 16. týden 2024
updateDate:
layout: post.njk
tags: [týdenní poznámky]
rssOnly: false
---
Přiznám se, že dneska se mi vůbec psát nechce. Ale když už jsem začal, tak hurá na to. 
- Začal jsem se zase učit hrát na ukulele. Už pár týdnů jsem pokukoval po jednom on-line kurzu, a v pondělí jsem se konečně rozhodl toho zkusit. 
<br>Doteď jsem se učil jenom pomocí aplikace Yousician, která není špatná, ale přestala mně bavit. Tak uvidíme jak mi to půjde teď. 🙂
- V úterý a čtvrtek jsem zvládl oba tréninky. Ve čtvrtek jsem se domluvil s trenérem na změně – chci trochu schovat břicho. Na jeho poznámku kde jsem přišel na to, že mám břicho jsem reagoval tím, že břicho je v pohodě, ale ten zbytek kolem něj by si zasloužil přifouknout. 😅 Tak jsem zvědavý. To co mi vymyslel ve čtvrtek mně dost slušně vyšťavilo. 
- Využil jsem firemního benefitu registrace u Canadian Medical a objednal se na ortopedii na prohlédnutí bolavé nohy. Zatím mám za sebou prohlídku a rovnou RTG, v pondělí mně čekal sono a ve středu se dozvím co s tím mám. Tak snad nic vážného. 
- V práci to jde. Skoro veškerý čas už se mi točí kolem nového projektu. Přibyla mi hromada schůzek. Ale baví mně to. Akorát v pátek jsem došel z práce (po tom, co jsem si řekl že už bych mohl končit, když je pět) a rovnou zalezl do postele se sluchátky a relaxační hudbou. Potřeboval jsem trošku vypnout. 
- K práci na Vigmarku jsem se zase nedostal. 😔 Můžu si za to ale sám. Tenhle týden mně zaujala virtuální konzole PICO-8, kterou jsem si před nějakou dobou koupil, a tak jsem zkoumal jak funguje a jak se v ní dělají hry. Takže klasika – k hlavnímu projektu si vymyslím dalších aspoň pět, které mně budou okrádat o čas. 😁
- V sobotu nás čekal výlet – kamarád slavil narozeniny. Spojili jsme to s obědem s Týninou mamkou a rychlou návštěvou u její babičky s dědou. Děda měl taky narozeniny a byli rádi, že nás vidí. Večer jsme se pak už jenom přesunuli do hasičské zbrojnice v Petřkovicích a slavilo se.<br>Určitě hodnotím jako dobrý nápad přesunout se v noci k Tomasovi s Ronne a přespat u nich. Sice jsme mohli zůstat na hasičárně, ale na spaní někde na zemi už se přece jen cítím trochu starý. Teda – nakonec jsem taky spal na zemi, bo nemají rozkládací gauč a tak jsem pohodlí přenechal Týně, ale aspoň to bylo v klidu a teple. A blízko nádraží. 😁
