---
title: Týdenní poznámky - 42/2024
date: 2024-10-20 19:30:00
updateDate:
tags: [týdenní poznámky]
description: Týdenní poznámky za 42. týden 2024
layout: post.njk
rssOnly: false
---
Další týden ve znamení horské dráhy. Yay! 🎢
- V pondělí jsme si dovezli zpět kocoura z veteriny. Už jsem se o tom zmiňoval v minulých poznámkách. Stav se mu nelepšil a bylo jasné, že to budeme muset nějak vyřešit. Domluvili jsme se na klinice že ve čtvrtek se s ním stavíme na předoperační vyšetření a domluvíme se na dalším postupu.
- V úterý po práci jsme (konečně) jeli na to krmení (nejen) kočkovitých šelem. Bylo to super! Hladil jsem polární lišku, nevrlého ocelota, z blízka jsme sledovali jak žerou kanadští rysi a z poza plotu karakaly, snažil se mně znásilnit lamák (😅) a další polární liška mi dala pusu výměnou za piškot. Moc super to bylo!<br><br>
Takže „farmu“ [Šelmy, kočky, koťata](https://www.selmykockykotata.cz/) manželů Jüttnerových můžu jenom doporučit.
- Ve středu jsem měl první rehabky s kotníkem (a rovnou i magnet). Ukázali jsme si nějaká cvičení, a budeme dalších 4 - 7 týdnů pokračovat. 🫠
- Čtvrtek byl peklo. Na 3 hodiny jsme jeli na veterinu kde nám oznámili, že kocour má kameny nejen v močovém měchýři, ale i v močové trubici. A taky že se mu zvětšily i ostatní cysty. A protože to jeho čůrání bylo špatné, šlo se rovnou na věc - v 7 večer operace kamenů a pokud se zadaří, tak i odsátí té největší cysty.<br><br>
Jako upřímně - na to, že tam zůstane, jsem asi nebyl úplně připravený. Zvlášť za situace kdy kvůli jeho problémům se srdcem (jo, co se týče zdravotního stavu tak to fakt vyhrál 😔) hrozilo, že nezvládne narkózu…<br><br>
Celé odpoledne a večer byl neskutečně náročný a plný slz strachu. Naštěstí to i tentokrát dopadlo dobře - Sirius je neskutečný bojovník s obrovskou vůli k životu a celou operaci zvládl bez větších problémů. Skončili teda někdy před 10. večer, ale co.
- V pátek jsme si pro něj v 7 večer zajeli. Nechali jsme tam částku jak za týdenní dovolenou a za to jsme dostali naštvanou lampičku s obrovskou jizvou (8 stehů) na bříšku, která pořád do něčeho vrážela. Ale bylo na něm vidět, že je rád že je doma. A my taky.<br><br>
<img src="/images/kock.jpg" alt="Kocour s plastovým límcem kolem krku aneb Nasraná lampička"><br>
- V sobotu jsem nechal Týnu s kocourem doma ať odpočívají a léčí se a vyrazil na [GameDev Connect](https://game-connect.cz/) - herní akci spojenou s brněnským [Maker Faire](https://makerfaire.cz/brno/). Omrknul jsem nové hry co tam indie týmy představovaly, poslechl si přednášky, pokecal s lidmi… Bylo to fajn. Až teda na to, že se mi nakonec nechtělo na večerní meetup, měl jsem toho tak nějak za celý týden dost, a tak jsem využil toho, že Kuba (ze Sukuby) jel domů autem a hodil mně. 🙂
- V neděli jsme (všichni tři) hezky dospávali. Týna navrhovala ať se jdu ještě projet na skútru dokud je hezky, ale padlo to - po obědě mně dost rozbolel žaludek a nechtělo se mi zbytečně riskovat. Škoda, no. Ale tak snad to ještě během podzimu trochu vyjde. Doufám že jo!<br><br>
No, tak jsem odpoledne využil na experimentování s [Eleventy](https://www.11ty.dev/). Říkal jsem si, že je načase pomalu posunout blog na novou úroveň, vyměnit Jekyll za Eleventy a zkusit to udělat vícejazyčné. Všechno je in progress a tahle verze ještě nějakou dobu zůstane, ale myslím, že jsem na dobré cestě.<br><br>
Zatím teda bojuju s tím, že se mi nedaří rozjet RSS, plus mi ve výpisů článků na blogu nefunguje řazení sestupně podle data. Meh.