---
title: Týdenní poznámky - 14/2024
date: 2024-04-07 20:50:00
description: Týdenní poznámky za 14. týden 2024
updateDate:
layout: post.njk
tags: [týdenní poznámky]
rssOnly: false
---
Čtrnáctý týden tohohle roku je za náma. A byl to velmi speciální týden! Proč? To se dozvíš někde v následujících bodech. 🙂  
- Velikonoční pondělí jsem strávil stejně jako celý víkend před ním - prací. 😅 Pohotovost v práci ale byla celkem v klidu, moc se toho nedělo. Sice bylo pár hovorů z monitoringu během noci, ale zas to bylo placené jako noční ve svátek, takže za mně dobrý… 🙂
- V úterý a čtvrtek jsem zvládl oba dva tréninky. Už jedu v normálním režimu, váhy jdou nahoru, cviky na břicho už taky celkem zvládám.
- To mi připomíná – žaludek se zlepšil a už nedělá kraviny. Prášky pořád beru, ale na jídla už nereaguje. Mám radost. 🙂
- V práci se pomalu ale jistě dostávám hlouběji do nové problematiky. Baví mně to, tak doufám, že to tak i vydrží.
- V sobotu jsem dostal herní náladu, a tak jsem využil toho, že jsem si týden (nebo dva?) zpátky koupil na GOGu Pillars of Eternity I a II. Zatím mám za sebou cca 6 hodin v I. dílu a dost se mi to líbí.
- V neděli jsem pro změnu zkusil [Veloren](https://veloren.net/), který jsem objevil díky dnešnímu newsletteru [Kompendium @365tipů](https://365tipu.substack.com/p/sonoff-zigbee-tlacitko-pro-ovladani) který vydává [Dan Dočekal](https://mastodon.gamedev.place/@medvidekpu@mastodon.social). Hezká hra. Na můj vkus možná až moc sandbox (mám rád sandboxy, ale mělo by se v ních něco dít), ale tak je to verze 0.16, takže se není čemu divit. Věřím že se to rozjede. Dám tomu určitě ještě dál šanci. 😊
- Týna mi udělala výborný slaný dort 🎂 z kombinace chlebové placky s olivama, hermelínu, salámu slaniny a zelných bramboráků. Ňam! Takhle dobrý narozeninový dort jsem dlouho neměl. Akorát je mi trochu líto, že kvůli tomu strávila půl dne v kuchyni… 😔
- Jinak teda jo. Dneska mám narozeniny. 🥳 Další rok za mnou. Už je jich nějak moc, ale co nadělám. Hurá do toho dalšího, nebo co…
- Nakonec jsme večer zakončili příjemnou procházkou kolem Svitavy do Obřan. Moc hezká trasa, určitě ji budeme chodit častěji. 🙂