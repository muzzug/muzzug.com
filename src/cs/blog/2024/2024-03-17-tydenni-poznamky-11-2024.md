---
title: Týdenní poznámky - 11/2024
date: 2024-03-17 17:00:00
updateDate:
layout: post.njk
tags: [týdenní poznámky]
description: Týdenní poznámky za 11. týden 2024
rssOnly: false
---
Další týden je za mnou, takže je načase si trochu shrnout co jsem dělal. 🙂

- V pondělí jsme tak nějak hromadně odpískali hraní WFRP. I když nás odpadlo jenom pár, tak se nám blíží konec kampaně (říkám to docela často, co? 😅) a tak jsme se dohodli, že aby se nás sešlo co nejvíc, tak to o týden posuneme.
- Vynechal jsem oba dva tréninky. 😔 Teď si tak říkám, že ten ve čtvrtek jsem už asi zvládnout mohl, ale na druhou stranu – radši neriskovat a vyléčit se pořádně, než to podcenit a zhoršit to. No ne? 
- Zase jsem si zkoušel hrát s Eleventy. Mám v plánu tenhle blog (a vlastně i games web) předělat právě s pomocí Eleventy, a tak zkoumám co to umí.<br><br>
Teď jsem si hrál s možností vytvoření vícejazyčného webu – chtěl bych ho mít v češtině, ale zároveň i anglicky. Nějaké jednoduché řešení jak na to jsem pro Jekyll nenašel, pro Eleventy jo.<br><br>
Jinak jo, Eleventy mně baví. Akorát teda zatím vůbec nemám představu o tom, jak by měl nový web vypadat. Ostatně jako pokaždé, když nějaký zkouším udělat. 😅 A asi budu muset oprášit znalosti HTML a CSS co mám (a nasbírat nové), abych to nějak dal dokupy. Prostě klasika, jako „za starých časů“, kdy se weby prostě nějak lepily. 😃
- Ve středu jsem měl v práci 1 to 1 se šéfem. Sice to bylo rychlejší než obvykle, ale nevadí. Vypadá to, že bych mohl mít drobný posun co se týče pracovní náplně. Zatím to hodnotím jako dobrou zprávu, tak uvidíme, jak se to vyvine. 
- Celý týden se tak nějak postupně věnuju nové hře. V pondělí jsem ji oznámil [na games webu](https://games.muzzug.com/2024/03/11/beginning-of-project-vigmark). Zatím jsem se věnoval hlavně plánování, ale během neděle už jsem napsal i pár řádků kódu. 🙂

## Mám problémy s plánováním

Ono co se týče plánování – narážím tady na drobný problém. Chtěl jsem si celý proces rozvrhnout dopředu, abych věděl co a jak dělat. Nakonec jsem ale přišel na to, že mi to úplně nejde.

Nedaří se mi přepsat si myšlenky na papír a pak je přetvořit na jednotlivé úkoly. Resp. napsat si myšlenky není problém, ty úkoly jo. Narážím na to, že mi trochu vadí „plýtvání časem“, které kolem toho je. Rychlejší mi přijde to rovnou udělat, než si to sepsat a pak udělat.

Zatím to teda řeším tak, že dělám věci rovnou z hlavy jak mně napadají a rovnou si k nim sepisuju „dokumentaci“ proč a jak jsem to udělal. Plus pokud mně napadne něco, co bych chtěl udělat v budoucnu, ale zatím to není potřeba (nebo k tomu ještě něco chybí), tak si to dám do backlogu poznámek a vrátím se k tomu někdy v budoucnu.

Jako, není to nejlepší řešení, ale zatím to funguje. Největší prostoje mám u rozhodnutí se „co dál dělat“. Věcí co je potřeba udělat je **hromada**, takže po udělání jedné prostě chvilku sedím, hledím do monitoru a přemýšlím, co udělat dál. Tohle by mi (určitě, věřím tomu) odpadlo, kdybych vyřešil tenhle plánovací problém. 😅

Je to takový trochu začarovaný kruh, no. Ale asi za to může i to, že na tom dělám sám. Ve více lidech by se prostě jednotlivé úkoly musely vytvořit a rozdělit. Takhle to je prostě o tom co si zrovna vymyslím že udělám.

No nic. Budu rád za jakýkoli tip na řízení projektu v jednom člověku, který by mi tohle pomohl vyřešit. 🙂