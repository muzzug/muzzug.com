---
title: Týdenní poznámky - 01/2024
date: 2024-01-07 19:00:00
description: Týdenní poznámky za 1. týden 2024
updateDate:
layout: post.njk
tags: [týdenní poznámky]
rssOnly: false
---
Mám za sebou první týden roku 2024. 🎉

- Nový rok jsme s Týnou zahájili velice neobvykle – hned po půlnoci (teda – chvilku po tom, co přestal největší ohňostrojový kravál) jsme si pustili video z naší svatební cesty na Island a z obřadu. Bylo to moc fajn a něco mi říká, že se nám z toho stane příjemná novoroční tradice. 🙂
- Zbytek pondělka se (v mém případě) nesl v dojídání všech možných „pochoutek“, které jsme měli, protože hned v úterý mně čekal začátek *Whole30*. Ale k tomu později.
- Ještě před Vánocemi jsem si pořídil měřící náramek [Elonga](http://elonga.cz/), takže každé ráno hned po probuzení poctivě měřím. Společně s krevním tlakem (nedávno jsem ho měl docela zvýšený a vzhledem k tomu, že se nám v rodině problémy se srdcem vyskytovaly, tak není nad trochu nenásilné prevence, že? 🙂)<br>
Ale zpátky k Elonze. Nedávno o něm psal i Tom Baránek na [LifeHacky.cz](https://www.lifehacky.cz/21-qa-call-s-radimem-slachtou-a-vojtou-hlavenkou-elonga/), takže jsem rád, že jsem si ho nepořídil sám, ale i někdo, kdo se monitoring sebe sama a psaní o tom věnuje dlouhodobě. 😃 Zatím teda zkoumám co to umí (a dost mně láká samotný záznam z LifeHacky Callu), takže nějaký hlubší výstup bude snad časem. 
- Zvládl jsem oba dva tréninky! Po dvoutýdenní pauze (nemoc před svátky + zavřený gym mezi svátky) to bylo docela náročné a ve čtvrtek jsem večer usnul ještě před tím, než jsem si stihl dát večeři, ale jinak super! Mám z toho dobrý pocit.
- Začal jsem pokukovat po [Eleventy](https://www.11ty.dev/). Jekyll, na kterém tenhle web jede, je fajn, ale v poslední době vidím všude hodně zmínek (a chvály) právě na tenhle generátor, a tak jsem si řekl, že se na něj podívám a zkusím něco vymyslet.<br>
Drobný nedostatek vidím v tom, že pořádně neumím HTML a CSS (tady používám jenom lehce upravenou šablonu), takže do bude sranda. Ale tak uvidíme co se mi podaří. Tutorialy na HTML a CSS na netu jsou, tak hurá do toho. No ne? 🙂
- V sobotu a v neděli jsem strávil **hromadu** času procházením uložených příspěvků na Mastodonu. Uložit příspěvek na později je sice fajn, ale když to takhle člověk jenom ukládá, tak po (víc jak) roce tam má fakt docela slušnou zásobu.<br>
Jsem asi tak v půlce. 😃 Většina z toho zatím byly videa, tak jsem si je rozházel do playlistů (nebo na kratší rovnou koukl). Pokračování někdy příště až se mi zas nebude chtít dělat něco produktivního.

## Jak mi jde Whole30
Nakonec jsem se rozhodl popisovat průběh rovnou v týdenním shrnutí. Za ten týden se toho stejně moc nenasbírá.

- Den 1 byl v úterý. A pak i ve středu. Na tréninku jsem si automaticky hodil do vody ionťák, a jelikož si nejsem jistý jeho složením, rozhodl jsem se prostě začít znovu od středy. Furt lepší jak kdyby to bylo v půlce.
- Jsem rád, že se mi daří odhadovat velikost porcí tak, abych neměl mezi jídly hlad. Ještě budu muset zapracovat na nějaké pestrosti jídel, ale razantně jsem zvýšil podíl zeleniny. I u té to bude chtít trochu víc pestrosti, ale to půjde.
- Trochu mi dělají problém míchaná vajíčka. Dřív jsem je mohl jíst furt, ale teď mi nějak nejedou. Nevím kde je problém, jestli dělám něco blbě při přípravě nebo co. Zkusím se na to zaměřit. Jiné způsoby úpravy mi problém nedělají, ale míchaná mi teď prostě chuťově nesedí. 😔
- Mám problém snídat. Poslední roky jsme snídal málokdy (většinou teda někde během dovolené na hotelu, kdy byla snídaně fakt základ jídla na celý den), ale jinak mi moc nechyběla. Teď se do ní musím nutit (i když když si ji vezmu v krabičce připravenou do práce, tak to celkem jde). V sobotu a v neděli jsem ji dokonce vynechal úplně. Prostě jsem si na ni nevzpomněl a tělo si neřeklo, že má hlad… Trochu chyba, ale budu si na to dávat pozor. 
- Pokračování zase příště…