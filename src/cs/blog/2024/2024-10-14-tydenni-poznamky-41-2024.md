---
title: Týdenní poznámky - 41/2024
date: 2024-10-14 21:35:00
description: Týdenní poznámky za 41. týden 2024
updateDate:
tags: [týdenní poznámky]
layout: post.njk
rssOnly: false
---
Tenhle týden byl fakt taková malá horská dráha… A poznámky jsou tady zase se zpožděním. Skoro si říkám, jestli je nepřesunout na pondělí rovnou. Ale asi ne, zůstanu u neděle.
- V pondělí po práci jsem si skočil na ortopedii s nártem. Doktor mně rovnou pro jistotu poslal na rehabky, (začínám ve středu) aby mi ukázali jak to trochu procvičit. Tak uvidíme, jsem zvědavý na výsledek.
- Týna v úterý odjela pracovně do Prahy. Naopak přijeli Thomas s Ronne, kteří ve středu odjížděli na dovolenou do Řecka a potřebovali být v Brně brzo. Tak jsme večer zašli na pivo a burger. Moc super posezení. Dozvěděl jsem se o nové karetní hře - [Altered](https://www.altered.gg/). Vypadá zajímavě - na rozdíl od klasických her v ní hráči nebojují, ale chodí na výpravy. 
- Ve středu hraní DCC. Po dlouhé době.
- Tréninky v úterý a ve středu podle plánu. 👍
- Na víkend jsme zase jeli s bráchou do Ostravy dokončovat mamce ordinaci. Podlaha je hotová - už chybí jenom dodělat lišty.
- No, a sobou taky začala horská dráha. Kocour měl zase problémy s čůráním, takže ho Týna nabalila a odvezla k doktorovi. Tam mu zase uvolnili močové kameny, ale zjistili, že mu cysta na ledvině narostla z 1 cm na 4. 😨<br><br>
Nechali si ho tam do pondělka. První informace po odběrech krve byly, že má hodnoty (víceméně) v pohodě, ale… Padl návrh, že mu tu cystu zase odsají, ale zároveň i další, že by mu tu ledvinu už radši odoperovali, ať z něj není taková časovaná bomba. <br><br>
Nakonec jsme se přiklonili k druhé variantě. Teď ho máme doma a čekáme na ještě jedno vyšetření kdy nám řeknou přesně co a jak.<br><br>
Držte nám prosím tlapky… 🐾