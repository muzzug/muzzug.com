---
title: Týdenní poznámky - 04/2024
date: 2024-01-28 20:00:00
description: Týdenní poznámky za 4. týden 2024
updateDate:
layout: post.njk
tags: [týdenní poznámky]
rssOnly: false
---

Uff… Tak tenhle týden byl docela náročný.

- Pondělí bylo ještě v klidu. Dostal jsem v práci nový telefon, tak jsem strávil velkou část odpoledne nastavováním nového a čištěním starého. 
- V úterý byl, jako obvykle, trénink, takže pak už jenom klid a relax. 🙂
- Ve středu jsem měl první letošní 1 to 1 se šéfem. Dopadlo to celkem podle očekávání. Někdy v prosinci jsem za ním přišel, že se mi díky změnám v jiných odděleních trochu uvolnily ruce, tak ať mi najde novou agendu. No, a on mi ji našel. 😃<br>
Zrovna jsme spustili nový (a za mně docela zajímavý) produkt, takže půjde za mnou. To jsem tak trochu čekal a vlastně se na to v posledních dnech i sám zaměřoval, takže pohoda. Plus se ještě naučím dělat backup k jednomu dalšímu systému.<br>
Co je hodně fajn je, že je šéf spokojený s flexi režimem a tréninky. Funguje to, necháme to tak. Paráda! 👍
- Čtvrtek byl nejnáročnější den tohohle týdne. Hlavně psychicky.<br>
Ráno jsme odvezli kocoura na operaci. Vyslechli si od doktorky všechna rizika, rozloučili se s ním, a vyrazili domů. Jako na rovinu – cestou domů jsem hodně těžce zadržoval slzy, jak jsem se o něj bál. O to víc se mi pak ulevilo, když mi paní doktorka ještě než jsme stihli dojít domů zavolala, že operace proběhla v pořádku!<br>
Zbytek odpoledne jsme strávili čekáním, než si Siriuse budeme moct v půl 7 večer vyzvednout. Sice už jsme byli klidnější, ale celkový stres ještě nebyl za námi, protože co když se něco ještě stane, že?<br><br>
Kocoura jsme vyzvedli, paní doktorka nám vysvětlila co se dělo a co nového zjistila. Aktuální problémy jsou vyřešené, ale ještě nemáme vyhráno.<br>
Sirius je ale teď jako vyměněný. Víc se mazlí, sám od sebe vrní když jsme někde poblíž, je celkově víc kamarádský. Hraje si jako malé kotě! To už jsme u něj dlouho neviděli. 🙂 Sice se s námi ve čtvrtek večer moc nebavil, ale to je pochopitelné – odtáhli jsme ho někam kde jsme ho nechali samotného a někdo mu něco ošklivého dělal.<br><br>
<img src="/images/sirius.webp" alt="Hrdinný kocour Sirius"/><br><br>
- Čtvrteční čekání jsem využil k tomu, abych pustil do světa [Tap Dragona](https://play.google.com/store/apps/details?id=com.muzzug.TapDragon). Zatím se teda (nevím proč) nezobrazuje při vyhledání a samotný záznam je nevím proč v kategorii Aplikace a ne Hry, ale tak snad to s Google týmem nějak utřepeme. Už jsem jim psal na podporu. 😃<br>
Jinak teda monetizace aplikace přes banner super – už mám vydělané cca 3 koruny…! <br>
A taky jsem dneska zjistil, že už někdo zvládl hodit APK soubor se hrou na apksos.com. Tak asi díky nebo co? 😅
- V sobotu jsem se zůčastnil svého prvního turnaje ve [Flesh and Blood](https://fabtcg.com/). Šlo o pre-release akci nového setu Heavy Hitters. Napadlo mně zajít tam na poslední chvíli, ale když už jsem se před Vánocema rozhodl, že tu hru zkusím, tak už asi bylo načase. A tohle byla skvělá příležitost.<br>
Skončil jsem jedenáctý ze třinácti (teda, dvanácti, jeden z turnaje odešel dřív), a to díky jednomu bodu, co jsem automaticky dostal když jsem jedno kolo neměl protihráče. Jinak jsem projel úplně všechna kola. 😅 Ale bylo to super, asi začnu chodit pravidelně. 
- V neděli jsme s Týnou na poslední chvíli zašli na brněnské výstaviště na výstavu Megabrouci. Bylo to boží! Přes 20 modelů brouků v extrémních velikostech, hromada popisků, v prvním patře pak ukázka hmyzu a dalších tvorů žijících v oblasti [soutoku Moravy a Dyje](https://soutok.nature.cz/). Moc pěkná výstava. Končí 31.1., takže pokud by tě to zajímalo tak zbývají ještě 3 dny.<br>

*Tady budou fotky z výstavy. Až je zpracuju.*

## Jak mi jde Whole30
Jedním slovem – v pohodě.

- Už jsem celkem vychytal porce, a to i během tréninkových dní, takže dobrý.
- Na čem musím ještě zapracovat (a to nejen během W30), je spánkový režim. Zatím pořád dost rozházený. Ale to půjde.
- Týna mi začíná ukazovat, kde všude hubnu. 🙂 Hodně v pase. Cesta za plochým břichem je daleko a pekáč buchet je na mně spíš připlácnutý, než aby se buchty rýsovaly, ale to všechno je in progress. A myslím, že jsem i na dobré cestě. Jsem zvědavý, jak bude vypadat vážení po skončení. Sice to není cílem W30, ale je to příjemný benefit. 😉

## Zaujalo mě
- Poslední dny na mně všude možně vyskakují články a videa o analogové fotografii. Jako, ne že by mně to nelákalo – dva foťáky (Praktica MTL 50 a Zenit E) se mi válí v šuplíku. A někde mám i Flexaret po dědovi. Ale teda filmy teď stojí pomalu půlku ledviny... Na druhou stranu jsem viděl video jak se dají namotat z cívky doma… Takže možná zvažuju nový koníček? 🤔 😃