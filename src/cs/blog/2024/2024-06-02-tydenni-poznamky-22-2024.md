---
title: Týdenní poznámky - 22/2024
date: 2024-06-02 20:40:00
description: Týdenní poznámky za 22. týden 2024
updateDate:
layout: post.njk
tags: [týdenní poznámky]
rssOnly: false
---
Uff! Tak tenhle týden stál za to. 🙂
- V pondělí jsme po práci byli na standupu našeho oblíbeného kreslíře - [Dagssona](https://dagsson.com). Bylo to fakt úžasné vystoupEní plné dobrého, i když místy dost nekorektního humoru. Tak jak to mám rád. 😁
- Tréninky jsem zvládl podle plánu. Zase se malinko zvedaly váhy a mám z toho dobrý pocit. 
- Během týdne vypsalo jedno brněnské herní studio, kam se chci dostat, pozici, která se mi líbí. A díky tomu se u mně objevila nová věc, se kterou jsem doteď neměl zkušenost - imposter syndrom! Yay! Shodou okolností se mi podařilo zjistit, že na tuhle pozici se kromě mně bude hlásit asi tak 90 % Brna plus všechny ostatní vesnice kolem, a to můj imposter syndrom jenom přiživuje... Jako - nakonec tam to CV a cover letter pošlu, ale i tak se jenom u přemýšlení o tom cítím hrozně. 😩 Meh...
- Plány na víkend byly jasné - Game Access 2024! Začalo to ve čtvrtek Welcome party v Cabaret des Péchés, po které následovaly dva dny plné přednášek, networkingu a příjemné zábavy na dalších mejdanech s konferencí spojených. Z Farewell party po konci akce jsem došel domů ve 4 ráno. 😅 Seznámil jsem se se spoustou lidí z oboru a nabral nové kontakty. A taky mně celá akce nabila energií na dělání vlastní hry (a rozesílání životopisů do herních studií).<br><br>
Mimochodem - na Game Accessu byly dva úžasné momenty - první když jsme udělali úplně mega velký bordel (potlesk a tak) když Eva s Lukášem (a Kuba) z [Attu Games](https://www.attugames.com/) vyhráli se svojí hrou Scarlet Deer Inn cenu za nejlepší vizuál a druhý, když jsme si v malém (cca 50 lidí) kroužku užili koncert Sukuba Ensemble, kteří mimo jiné zahráli i Diggy Diggy Hole od Wind Rose. Bylo to úplně boží! Video mám z Diggy Diggy Hole, ale nedám! 😉
- Neděle po Game Accessu byla poměrně náročná. V sobotu totiž slavila kamarádka celkem významné narozeniny, a protože jsem byl na GA, tak jsem se nemohl oslavy zúčastnit. A tak jsem nakonec překonal veškerý odpor, které mé tělo po třech dnech na konfererenci kladlo, a dojel aspoň "dopít zbytky". A jsem rád. Bylo to sice krátké a na všech přítomných bylo vidět, že se oslava vydařila, ale stálo to za to. Akorát teď bych potřeboval tak 42 hodin nepřerušeného spánku, nebo tak něco... 😅
