---
title: Týdenní poznámky – 38/2024
date: 2024-09-24 19:00:00
description: Týdenní poznámky za 38. týden 2024
updateDate:
tags: [týdenní poznámky]
layout: post.njk
rssOnly: false
---
Minulý týden byl dost náročný. Tak náročný, že se to podepsalo i na vydání Týdenních poznámek.
- Tak nějak celý týden jsem sledoval co v Ostravě páchají povodně. Teda – nejen v Ostravě, ale tam se dotkly přímo nás a mých přátel.
- V úterý a ve čtvrtek trénink. Klasika. Noví trenéři už se rozkoukali a jo, ono to půjde. 
- Ve středu po práci jsem šel pomáhat bráchovi “odnést pár věcí z bytu do dodávky”. Takže to máme 2 gauče z masivu, hromada železa, krabice, svářečka… Klasika, “pár věcí”. 😁
- Ve čtvrtek v noci jsem měl v práci noční testování na pobočce, jestli jsme se zvládli v pořádku vrátit na produkční servery. Jo, zvládli. 👍
- V pátek jsme s Týnou akorát skočili na oběd (páteční guláš je páteční guláš), hned ve 2 k volbám, a pak už jsem (po cca hodinové návštěvě Canisu a nákupu pracovního vybavení) naskočil k bráchovi do dodávky a vyrazili jsme do Ostravy. Mamce povodeň zničila ordinaci a tak bylo potřeba se s tím poprat. 
- Vlastně celý víkend jsme strávili vyklízením ordinace. Ve vedlejším domě dělali to samé kamarádi, kterým to vyplavilo celý byt. 😔 Ale zase z toho byla povedená garden party s pivem, gulášem, buchtama a kdo ví čím ještě, na které jsem zas po dlouhé době potkal další známé.<br><br>
Teď už nás jenom čeká udělat mamce novou ordinaci – prostory už má, takže teď už jenom ten zbytek.
