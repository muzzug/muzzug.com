---
title: Týdenní poznámky - 10/2024
date: 2024-03-10 20:00:00
description: Týdenní poznámky za 10. týden 2024
updateDate:
layout: post.njk
tags: [týdenní poznámky]
rssOnly: false
---

Tenhle týden se toho vlastně moc nedělo.
- V pondělí se mi podařilo luxusně onemocnět. Začalo to bolestí žaludku/žlučníku/čehosi, ke které se pak v úterý přidalo nachlazení.<br><br>
S obojím bojuju doteď. Nic moc radost, no. Žaludek už je víceméně v pohodě, pokud ho zrovna něčím nepodráždím.
- Kvůli tomu jsem samozřejmě vynechal oba dva tréninky, a pravděpodobně vynechám i ty v příštím týdnu. Sice už je mi malinko líp, ale nechci se hned zas sestřelit… 
- Produktivita za celý týden nulová. Abych aspoň něčím vyplnil volný čas, hrál jsem na Switchi Zaklínače 3. 
- Čtvrtek byl celkově docela náročný a dal mi zabrat. Před noční v práci (i když to nakonec byla jenom hodina, tak komu by se na 3 ráno chtělo do práce, že?) jsem se stavil vyzvednout si Gwintové karty. Chvilku jsem poseděl u čaje a hurá domů odpočívat.
- Karty jsou super! Moc pěkné zpracování, grafika. Trochu neobvyklá velikost, ale to ke Gwintu tak nějak patří. Už se těším, až si to pořádně zahrajeme.<br><br>![Gwintové karty](/images/Gwint.webp)<br><br>
Hrát jsem chtěl v neděli na turnaji, který zrovna v brněnské klubovně je, ale zdravotní stav nedovolil. Co už. Tak někdy jindy.
- V pátek mi dorazily šroubky k upevnění disků do HP desktopu, co jsem chtěl použít jako NAS. U nás nesehnatelné zboží, na Aliexpressu za pár korun. Tak jsem zkušebně rozchodil Open Media Vault. Uvidíme, jak nám to bude vyhovovat.🙂<br><br>
Jen by se mi ještě hodilo zjistit, jak nastavit automatické zapínání a vypínání v určitou hodinu. Asi nepotřebuju, aby mi to běželo nonstop. Vypínání jsem našel, ale zapínání netuším.
- Tak jsem se aspoň v neděli pustil do pokračování kurzu Blenderu a tvorby Spitfiru. No, a během toho jsem zjistil, že jsem někde udělal něco špatně a celý model je k ničemu – při unwrapingu se mi tělo letadla celé rozbalilo špatně a já ani po cca půl hodině nepřišel na to, jak to opravit. Takže znovu od začátku. Zatím jsem na tom nechal cca 3,5 hodiny. 🤦‍♂️ Tak snad druhý pokus dopadne líp.
- Taky jsem se chtěl konečně vrhnout na plánování nové hry, (Hm, asi bych jí měl vymyslet nějaké pracovní jméno.), ale zatím jsem se k tomu nedonutil. Sice jsem už pravidla Runecairnu otevřel a začal pročítat, ale mozek to nějak nepobíral. Tak nějak tuším, že za to může ta nemoc. Uvidíme jak mi to půjde další týden. 🙂 