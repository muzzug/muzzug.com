---
title: Týdenní poznámky - 34/2024
date: 2024-08-25 21:40:00
description: Týdenní poznámky za 34. týden 2024
updateDate:
tags: [týdenní poznámky]
layout: post.njk
rssOnly: false
---
První týden dovolené za mnou. A teda moc odpočinkový nebyl. 😅
- V pondělí jsem vyrazil po obchodech shánět zbývající motooblečení. Nakonec nikde nebylo to co jsem chtěl v mojí velikosti, ale aspoň se to dalo objednat na prodejnu a vyzkoušet.
- Tréninky jsem si přesunul na dopoledne, abych si mohl užívat volno a ne někam vyrazit a pak myslet na to, že ve 4 zas musím být v Brně. A to přesunutí byl rozumný nápad, protože…
- …v úterý a ve čtvrtek jsem měl první jízdy na skútru. 🙂 Při vzpomínce na tu první se klepu ještě teď, ale jinak dobrý. Na konci té druhé mi Petr (učitel autoškoly) řekl, že další už půjdu do provozu (zatím jsme jezdili akorát na hřišti). Jsem zvědavý (a trochu se toho bojím). 😅
- Mimo to se bojím i toho, až si půjdu skútr vyzvednout. Přece jenom je trochu větší a těžší než to PCX na kterém se učím, plus už na to budu sám… Si říkám, že se zkusím domluvit v brněnské Hondě, že ho sice přeberu (asi v pátek), ale nechám si ho u nich na parkovišti a odvezu třeba v sobotu dopoledne, nebo jak bude nějaký mírnější provoz… Ale kdo ví, třeba mi půjdou čtvrteční jízdy v provozu skvěle a odvoz bude v pohodě.
- Ve středu jsem odpoledne skočil na zubní hygienu, během které se mi z motoshopu ozvali že už dorazila košile kterou jsem chtěl v menší velikosti, a že si ji můžu přijít zkusit. Tak jsem pak rovnou sjel do Slatiny na zkoušku. A jo, L mi sedělo líp než XL, takže zpátky jela se mnou. I s páteřákem. 😅 A rovnou jsem si tam ještě zkusil jedny boty co se mi líbily, akorát v jiné barvě, a pak doma objednal z e-shopu.
- Jinak středeční večer patřil PC hrám, konkrétně Herní degustaci v Kině Art. Tentokrát se degustovaly point and click adventury. Hraní komentoval Kuba ze Sukuby. Moc příjemná akce při které jsme naplnili celý malý sál Artu. Ale teda nezáviděl jsem těm, co to tam měli pronajaté po nás - vlhko a teplo které dokáže vyprodukovat 35 lidí v malé uzavřené místnosti bylo fakt nepříjemné… 😅
- V pátek přileteli z Anglie Dryu s Alanem (Dryu s náma byla na Islandu, Alan se k ní pak připojil až na naši svatební oslavu). Já teda nebyl úplně ve stavu kdy by se mi chtělo s někým stýkat, ale Týna to zvládla skvělě.<br><br>
Nakonec jsem se s nimi chvilku viděl v neděli, když si u nás odložili kufry (a sebe) po tom, co museli opustit hotel (a než si šli do půjčovny pro zarezervované auto).
- V sobotu mně Týna, aby mi zlepšila náladu, vytáhla na oběd. Chtěli jsme zajít do Mr. Poke na hovězí Fuck Diet, ale když jsme tam přišli, tak měli z nějakých technických důvodů zavřeno. Přes pootevřené dveře jsme akorát viděli slečnu na štaflích. 😅<br><br>
Mírně zklamaní jsme nakonec zašli jen přes ulici na running sushi. Hodina a půl cpaní se, to by nám šlo.<br><br>
Nakonec jsme ještě využili vouchery, které jsem dostal od mamky k narozeninám, a zašli do [Papilonie](https://papilonia.cz/cs) podívat se na motýly. Bylo to moc super a ikdyž je to malinké, tak motýlů na sledování a focení je tam fakt hromada. Určitě si tam někdy zajdeme znovu. A i do těch dalších.
- V neděli jsem odpoledne nechal Týnu s Dryu a Alanem u nás doma a vypadl do lesa za Soběšicema. Fakt už jsem tak nějak potřeboval mimo město. Jenom já, houpací síť, knížka, a jedna včelka, co se na mně párkrát přiletěla podívat. 🙂 Pohodové odpoledne. Mám v plánu si takových udělat ve zbytku dovolené rozhodně víc!
- Jinak jsem se ve volných chvílích během týdne věnoval sledování různých videokurzů ke Godotu, co jsem si stihl za poslední rok nakoupit. U některých si říkám, že bych některé věci dělal jinak (a asi i líp?), jiné mi zas ukázaly zajímavé myšlenky, na které jsem nepřišel (a třeba zbytečně v podobném případě používal hromadu podmínek). A taky jsem si řekl, že bych si mohl někdy pročíst celou dokumentaci, a tak jsem si ji rovnou stáhl a nahrál do iPadu. Kdy se k ní ale dostanu to neším. 😃