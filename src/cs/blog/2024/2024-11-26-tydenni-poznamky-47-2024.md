---
title: Týdenní poznámky - 47/2024
date: 2024-11-26 18:00:00
description: Týdenní poznámky za 47. týden 2024
updateDate:
tags: [týdenní poznámky]
layout: post.njk
rssOnly: false
---
Tak tyhle Týdenní poznámky mají zatím nejdelší „skluz“ termínu vydání. Tak rychle na to, tenhle týden byl docela nabitý… 🙂
- V pondělí mi začal celotýdenní on-call. Meh.
- Úterní trénink na pohodu. Jeden z nových trenérů (Milan) mi oznámil, že mi začíná chystat nový tréninkový plán. Takže nastoupila zvědavost. O tom, jaký je, si povíme někdy jindy. 
- Ve středu jsme měli hraní DCC. Kvůli on-callu jsme se přesunuli z našeho běžného doupěte v Black Oilu hezky do Před zrcadlem - potřeboval jsem být dostupný na signálu a to doupě v Black Oilu nesplňuje.
- Ve čtvrtek nás čekal výlet - jeli jsme do Prahy na Wardrunu. Naštěstí za mně kolega vzal službu, takže jsem nemusel řešit problémy uprostřed koncertního sálu. 😅<br><br>
Koncert byl super! Fakt skvěle jsme si ho užili. Týna je tak trochu blázen a ještě před Wardrunou stihla skočit na jeden další. Jsem rád, že mám manželku která je plná energie… 🙂<br><br>
Nejhorší na koncertech v Praze je, že obvykle končí v 10, tzn. přesně s odjezdem posledního vlaku do Brna. A první jede těsně po půlnoci s tím, že doma jsme ve 3. A ani v tom vlaku se člověk pořádně nevyspí, i když jsme to zkusli, srazili si sedačky a natáhli se, tak to prostě není ono.
- Pátek byl tím pádem meganáročný. Nějak jsem díky asi tak litru a půl kafe přežil pracovní dobu a s pokračujícím on-callem jsem prostě jenom byl a odpočíval. Pár delších napíků to trochu vylepšilo, ale i tak to nebylo nic moc.
- V sobotu a neděli jsme jeli s bráchou zase do Ostravy, dokončovat mamčinu ordinaci. Blížíme se do finále! Už je to tam funkční, estetické detaily (lišty kolem podlah a tak) ještě doladí brácha příští týden a bude to.<br><br>
Pokud to tady čte někdo, kdo hledá praktického lékaře v Ostravě, tak dejte vědět, mamka bude nabírat, tak klidně pošlu info. 🙂

P.S.: Tento týden možná týdenní poznámky nevyjdou. Ve čtvrtek odjíždíme na týden na dovolenou a úplně nevím jak moc se mi bude chtít psát… Ale třeba to zvládnu. Uvidíme. 😊