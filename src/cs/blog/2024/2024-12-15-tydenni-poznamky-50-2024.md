---
title: Týdenní poznámky - 50/2024
date: 2024-12-15 19:30:00
description: Týdenní poznámky za 50. týden 2024
updateDate:
tags: [týdenní poznámky]
layout: post.njk
rssOnly: false
---
Oproti předchozím dvěma týdnům byl tenhle výrazně klidnější a jednostrannější. Takže ve stručnosti.
- V pondělí po práci jsem se věnoval úkolu na pozici skriptéra. Mám hotových 5 ze 6 cvičení v Lua (u toho 6. jsem trochu v koncích - mám na to ještě týden, tak to zkusím nějak vymyslet, ale…).
- V úterý jsem si vyzkoušel druhou část nového tréninku. Mám pocit, že se mně trenér snaží zabít - nohy cítím ještě teď! A to jsem  čtvrteční trénink (zase) vynechal. 😅
- Ve středu jsme se šéfem v práci probrali můj aktuální stav a radost z práce. Ani jeden z toho nemáme radost a snaží se mi nějak pomoct, i když je to dost na mně…<br><br>
Večer jsem měl domluvenou dentální hygienu, tak jsem před tím akorát koukl na zadání druhé části úkolu, která byla v Twine.<br><br>
Mimo to Týna odjela na firemní párty do Prahy, takže jsme až do pátku (jo, třídenní vánoční párty!) byli s kocourem sami. Pánská jízda!
- Ve čtvrtek jsem měl mít celodenní školení na Firebase (proto to vynechání tréninku), ale na poslední chvíli to lektor zrušil kvůli nemoci.<br><br>
Večer jsem měl pro změnu domluvenou prohlídku u zubaře, tak si akorát udělal základní rozvrh toho, co budu v rámci úkolu v Twine dělat.
- Pátek jsem věnoval zjišťování, jak Twine vlastně funguje, co se tam dá a nedá dělat. Je toho hodně, ale dá se to… 🙂
- Sobota a neděle v jednom bodě - celé dva dny padly na vytvoření toho, co jsem chtěl. Bylo několik záseků kdy jsem se dokonce i poptal na komunitním Discordu proč mi něco nefunguje tak, jak jsem čekal, ale nakonec se všechno povedlo (zhruba) jak jsem chtěl.<br><br>
Teď jen aby to odpovídalo zadání. Ale mělo by - byla daná nějaká šablona a k ní hromada volnosti, tak jsem si s tím prostě hrál… Uvidíme jak se to bude líbit. Držte palce!

Mimochodem - kdo nezná, tak [Twine](https://twinery.org/) je nástroj na tvorbu textových her. Stojí za vyzkoušení, i když mi to rozhraní úplně nesedí a nepřijde mi to uživatelsky úplně příjemné. Ale tak co už, všechno je o zvyku, že?