---
title: Týdenní poznámky - 33/2024
date: 2024-08-18 20:30:00
description: Týdenní poznámky za 33. týden 2024
updateDate:
tags: [týdenní poznámky]
layout: post.njk
rssOnly: false
---
Na tenhle týden jsem se fakt těšil. Sice byl trochu (pracovně) náročnější, ale na druhou stranu to byl poslední týden před dlouhou dovolenou. 🙂
- V pondělí jsem byl zase darovat krev. 450 ml za 5 minut a pár vteřin. Pohodička… Pak jsem se ještě rychle otočil v práci předat kolegovi služební telefon a skočit na pár neodkladných schůzek.
- Po práci jsme se s Týnou zašli podívat na náš (teď už můžu říct že budoucí) skútr. Cca hodinku jsme po něm poskakovali, okukovali ho, střídali se na místě řidiče a spolujezdce…<br><br>
Moc se nám líbil, ale ještě jsme si to chtěli rozmyslet, takže jsme ho ještě nebrali.
- Kvůli tomu, že mám teď tři týdny dovolenou, jsem byl v kanclu nezvykle často - vlastně kromě pátku každý den. Potřeboval jsem všechno předat kolegovi, který nastoupil v na začátku srpna (a měl dovolenou minulý týden), takže jsme fakt spoustu času strávili vysvětlováním aި schůzkama.
- Tréninky v úterý a čtvrtek na pohodu. Ten čtvrteční jsem si posunul na později, abych ještě stihl jednu schůzku s dodavateli společně s Martinem, než ho v tom nechám samotného. A teda možná ten pozdější čas není úplně na škodu. Ale zatím zůstávám u standardního. Teda - teď přes dovolenou to chci naházet naopak na dopoledne, ať pak nemusím celý den myslet na to, že někam musím dojet. 😅 Takhle budu mít klid a po tréninku si můžu dělat co chcu.
- Ve středu jsem nakonec zavolal do Hondy a skútr zarezervoval. Shodli jsme se s Týnou, že můj plán s ním dává smysl.
- V pátek po práci jsem akorát zaběhl podepsat smlouvu a dát zálohu, ať mi ho někdo nevyfoukne. Rovnou už si domlouvám autoškolu a ty kondičky, takže vyzvednutí skútru až po nich. Snad to teda bude ještě během dovolené. 😅
- Zbytek pátku jsem strávil sháněním věcí. Zatím se mi podařilo sehnat akorát helmu a kevlarové kalhoty. Nic dalšího se mi v Bonmotu, které mi doporučila kamarádka, nelíbilo… V pondělí pokračuju do Bikers Crown - mám tam vyhlídnutou kevlarovou košili. Sice chci i nějakou normální bundu, ale na to je teď ještě horko a i tak se budu péct jak kuře v troubě… 🍗
- Víkend jsem strávil nad hledáním oblečení, čtením o motorkách (už asi vím co chci pokud si někdy udělám řidičák A 😅) a projížděním uložených článků a videí z poslední doby… A mám toho uloženého ještě dost, zvlášť ke Godotu (kterému teď v týdnu vyšla nová verze - 4.3), takže možná mám během dovolené co dělat. 😃😃

P.S.: Bude to [Honda Forza 125](https://www.honda.cz/motorcycles/range/scooter/forza-125/overview.html) v červené barvě. 😉 🛵