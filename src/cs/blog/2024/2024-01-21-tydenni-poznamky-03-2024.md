---
title: Týdenní poznámky - 03/2024
date: 2024-01-21 20:00:00
description: Týdenní poznámky za 03. týden 2024
updateDate:
layout: post.njk
tags: [týdenní poznámky]
rssOnly: false
---
Tenhle týden hodnotím hodně pozitivně. 🙂

- V pondělí po práci jsme měli pokračování naší WFRP kampaně. Bylo to naše 17. sezení 2. knihy kampaně a ještě pořád nejsme u konce… Uff. 
- Zvládl jsem oba dva tréninky, úplně v pohodě. Úterky a čtvrtky beru jako „odpočinkové“ dny od čehokoli dalšího. Po tréninku jsem obvykle večer tak unavený, že se mi už nechce nic dělat. Ale vůbec nic. Obvykle ani večeře. 😃 Takže prostě trénink a pak odpočinek. 
- Ve středu jsem skočil na kafe s Finnem. Chtěl jít do nové kavárny co otevřeli kousek od něj – KIMONO coffee. Ale bylo narváno, a tak jsme skončili kousek vedle v Punktu.<br><br>
Kafe bylo dobré, dobře jsme pokecali a možná se mi ho podařilo nalomit, aby se začal učit pixel art. Potřebuju někoho, kdo mi bude dělat grafiku do her. 😃 Tak třeba ho to chytne. Hry už jsme spolu chtěli dělat před víc jak deseti lety, tak třeba je teď ten správný čas… 🙂
- Víkend byl hodně mega moc produktivní. V sobotu byla Týna ve městě se sestřenkama a já měl volný byt. A nějak jsem dostal chuť dotáhnout do konce Tap Dragona.<br><br>
Prošel jsem si zpětnou vazbu co jsem dostal, sepsal si co je potřeba udělat a pustil se do toho. Po 11 hodinách čumění do Godotu jsem měl hotových cca 90 % toho, co jsem chtěl. S tím, že některé věci byly kompletně udělané odznova. Jako hustý. Spát jsem šel úplně vyčerpaný, ale spokojený.<br><br>
V neděli jsem dodělal posledních pár kousků, vyzkoušel jak všechno funguje, odladil pár chyb u kterých mi nedošlo že vzniknou a byl připravený to pustit do světa.<br><br>
Škoda že jsem někde ztratil produkční .keystore pro publikaci na Google Play. 🤦‍♂️ Takže jsem si vygeneroval nový a teď čekám, než mi ho Google schválí. Tak mám aspoň prostor udělat potřebné drobnost, jako upravit web pro hru a připravit nějaké popisky pro Google Play. Yay!

## Jak mi jde Whole30
Jo, řekl bych, že celkem dobře.
- Zjistil jsem, že moje vynechávání snídaně je spojené s tím, kdy vstanu. Pokud vstanu brzo (obvykle přes týden v cca 6:50), tak mám na snídani i chuť (dám si ji obvykle nějak po 8 když dojdu do práce). O víkendu ale vstávám později (cca v 8:15) a v tu dobu nemám ani hlad a ani chuť snídat.  
Teď se s tím ještě naučit pracovat.

## Zaujalo mě
- [Diablo but it's lofi beats](https://www.youtube.com/watch?v=d6P99CDSMKk&t=58s). Skvělá předělávka písní z Diabla. A má i další – Skyrim, Zeldu, WoWko… Jako jo, wow!

## Trochu se bojím
- Kocoura čeká ve čtvrtek operace. Drž nám tlapky ať to v pohodě zvládne. 🐈‍⬛