---
title: Týdenní poznámky - 17/2024
date: 2024-04-28 17:00:00
description: Týdenní poznámky za 17. týden 2024
updateDate:
layout: post.njk
tags: [týdenní poznámky]
rssOnly: false
---

Tenhle týden byl (a teda ještě bude) bohatý na kulturní zážitky. 🙂 Ale hezky popořadě.

- V práci pořád kmitám kolem nového projektu. Je toho fakt hodně, ale už se nechci tady kolem toho nechci zbytečně opakovat. Říkal bych to pořád dokola. Podstatné je, že se mu pořád věnuju já. 🙂
- V pondělí odpoledne jsem si skočil na sono s kotníkem. Ve středu pak už zbývala jenom konzultace s ortopedem. Našli mi tam nějaký zánět, a tak jsem dostal prášky na jeho vyléčení a mám nosit ortézu.<br>
U prášků mi ale došlo, že mám příští týden termín dalšího darování krve, a ten se úplně nedá dělat při braní prášků na záněty, že. A jakékoli blízké termíny jsou samozřejmě vybrané. No, tak když už jsem s tou nohou vydržel doteď, tak jsem se rozhodl s braním prášků ještě týden počkat. 🙂 Upadnout by mi snad neměla.
- Už nějakou dobu na mně vyskakuje kurz na Domestice věnovaný fantasy malbě akrylovýma barvama. A jako že dost nad ním přemýšlím. Akorát teda - jakékoli barvy jsem měl v ruce naposled asi na prvním stupni základky, a malování a kreslení nikdy nebylo mojí stránkou (žádnou, ani slabou!), tak nevím. 😅 Ale zas po tom co většinu času strávím v digitálním prostředí mám chuť zkusit něco analogového… Tak nevím, no. 🙂 Je to moc velká blbost? 🤔
- Tenhle týden jsem měl akorát úterní trénink, ale i tak jsem dostal zabrat. Jeho nové složení je zajímavé a líbí se mi, jen si tělo musí zas trochu zvyknout, no. 
- Ve čtvrtek nás s Týnou čekal výlet (proto jenom jeden trénink). Jeli jsme do Zlína na koncert mých oblíbených Nanowar of Steel, na které mi Týna k narozeninám sehnala lístky. Nejdřív jsme skočili na výborný [Bůrger](https://www.facebook.com/burgerzlin/), a pak už hurá do Masters of Rock Café.<br><br>
Před koncertem jsem si stihl koupit dvě trička a novou nášivku. Pro někoho může být lehce překvapující že jedno tričko je růžové, ale co, oficiální merch je oficiální merch, že? 🙂<br><br>
Jako předkapela hráli Trick or Treat. Líbíli se mi. Doteď jsem je neznal, takže mám co poslouchat. 🙂<br><br>
No, a pak už jenom v 9 začali Nanowar. Megapárty plná tanečků a hopsání (prostě seriózní metalový koncert, co si budeme povídat). Zahráli všechno co jsem doufal že zahrají a byl to fakt moc příjemný zážitek.<br><br>
Po koncertu celá kapela slezla z pódia dolů a udělala s námi vláček přes celou halu zakončený jejich tanečkem v kruhu uprostřed mezi diváky. 😃 
- Po koncertě jsme se přesunuli k Ágnes (kamarádka od Týny), kde jsme ještě chvilku poseděli a ochutnali Aquavit co přivezl Roneth. v pátek ráno (zatímco jsem spal) si ostatní udělali vafle s norským sýrem a marmeládou, které Roneth přivezl z cesty za polární kruh. Naštěstí byli hodní a nechali mi, takže jsem taky mohl ochutnat. Ňam.<br><br>
Pak už jsme jenom skočili na oběd do jedné thajské restaurace a nechali se odvézt do Přerova na nádraží a hurá domů.
- Sobota byla víceméně prokrastinační. I když jsem měl náladu něco dělat, nedokázal jsem se rozhodnout co. Meh. Ale tak zas jsem pročetl newslettery které jsem odkládal a trochu pročistil i uložené odkazy na Mastodonu.
- V neděli jsem se začal věnovat [černé magii](https://www.gamedev.tv/p/godot-shaders). 🙂 Na Humble Bundle je krásný [balík Godot 4 kurzů](https://www.humblebundle.com/software/learn-to-make-games-in-godot-4-gamedevtv-software) od GameDev.tv které můžu jenom doporučit (a sám jsem si je vzal, takže jsem se rovnou pustil do odhalování tajů shaderů). Těším se, až budu mít za sebou něco vlastního, a ne jenom papouškování toho, co dělá lektor. 🙂
- No, a teď (neděle podvečer) se chystáme do Sona na další koncert. Tentokrát jsme dostali lístky od Ronetha. Měli jít s jeho taťkou na koncert Glenna Hughese, ale nakonec nemůžou, tak lístky nechal nám. Nějak jsem netušil že tady Glenn bude hrát, ale teď už se hrozně moc těším. 😃 A předkapela v podobě [Rook Road](https://rookroad.com/) zní hodně poslouchatelně... 

To by pro dnešek asi stačilo. Čau zase za týden, já jdu pařit (a přemýšlet nad malbou akrylem 😅).