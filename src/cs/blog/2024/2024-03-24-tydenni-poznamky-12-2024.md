---
title: Týdenní poznámky - 12/2024
date: 2024-03-24 19:00:00
updateDate:
layout: post.njk
tags: [týdenní poznámky]
description: Týdenní poznámky za 12. týden 2024
rssOnly: false
---
Další týden úspěšně za mnou. A že se toho tentokrát dělo!
- V pondělí jsme měli přeložené hraní WFRP. Neměli jsme Karla, takže jsme nemohli hrát u něj v kanclu. Místo toho jsme zkusili [Pokoj 237](https://www.kinoart.cz/cs/pokoj237), který nabízí k pronájmu Kino Art. **Doporučuju!**<br><br>
Příjemné místo vybavené deskovkama, nějakým základním občerstvením (kafe, čaj), lednicí, televizí, bluetooth repráčkem… Prostě ideální zašívárna na hraní, za kilo na hodinu (celkem, ne na jednoho).
- Zvládl jsem oba dva tréninky, i když byly trochu osekané. V úterý kvůli tomu že jsem byl po 2 týdnech mimo a nechtěl jsem se hned odstřelit, a ve čtvrtek proto, že mně zas začalo bolet břicho. 😔
- V úterý večer jsme měli týmové „pivo po práci“, ze kterého jsem se příjemnou procházkou vrátil někdy kolem 2. ráno. 😅<br><br>
Doma mně čekalo „nečekané“ překvapení v podobě kamaráda, kterého uprostřed noci vyhodili z nemocnice s tím, že pro něj nemají lůžko a ať přijde v 8 ráno na vyšetření. No, a protože bydlí za Brnem, tak se už neměl domů jak dostat, tak to vzal (po domluvě s Týnou samozřejmě) taxíkem k nám domů kde zůstal na gauči. Nějak to zvládl, v 7 ráno jsem akorát zkontroloval jestli je v pohodě a vzhůru. 
- Jinak středa byl odpočinkový den (bo jsem fakt nebyl úplně vyspaný), po práci jsme si s Týnou dali moc příjemný cca dvouhodinový napík. Večer mně ale zas pro změnu začal po jídle bolet žaludek.
- Žaludek bolel i ve čtvrtek po obědě. Zajímavé je, že se to ozve cca hodinu a půl až dvě po jídle, bolí tak dvě hodiny, a pak to přejde. Shodou okolností mně začal bolet těsně před tréninkem, ale během něho přestal. A chvilku po tréninku zase začal. Zvláštní<br><br>
No, nechal jsem si na to napsat prášky. Mám je na 30 dní, takže uvidíme co to udělá. Snad už se to uklidní.
- V pátek měla Týna celonoční koncert (teda, tenhle týden zvládla 3, z toho 2 v Praze 😅), takže večer zmizela a já byl s kocourem sám. Tak jsem to vzal jako relaxačně/vzdělávací prostor a projížděl na YouTube videa, které jsem si už dřív uložil do playlistu k přehrání později. 
- V sobotu byl v Brně na FaVU 1. ročník [festivalu Lektvar](https://festivallektvar.cz/) zaměřeného na studentskou herní tvorbu. A tak jsem se tam zašel podívat. Hlavně na přednášky co tam byly, ale nakoukl jsem i na představení některých studentských projektů. Za mně super.<br><br>
Bylo to moc hezky zvládnuté, přednášky zajímavé (za mně asi nejzajímavější byla o psychologii barev, a pak o digitální malbě). Jsem zvědavý na další ročník.
- V neděli jsem zas dělal na projektu Vigmark. Jde to trochu pomaleji než jsem čekal, ale může za to fakt, že si spoustu věcí co chci udělat dohledávám jak na to. Ale dneska se mi podařilo nastavit si vzhled UI prvků pro různé informační boxíky, tlačítka a tak, a zpracoval základní obrazovku co bude zobrazovat inventář, informace o postavě a questy. Dobrý začátek, mám z toho radost! 🙂