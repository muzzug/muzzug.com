---
title: Týdenní poznámky - 20/2024
date: 2024-05-19 21:45:00
description: Týdenní poznámky za 20. týden 2024
updateDate:
layout: post.njk
tags: [týdenní poznámky]
rssOnly: false
---
No, tak tenhle týden byl docela jízda… 
- V pondělí jsem měl nečekané 1 to 1 se šéfem. Probrali jsme ja to vypadá s tím novým projektem v práci – od srpna na to budeme 2 a časem se uvidí, kdo bude "šéf". Mám náskok, tak třeba to vyjde na mně. 😁 <br><br>
Večer jsme měli třetí pokus o nasazení… Nevyšlo. 😩 Vyřešili jsme problém z minula, ale objevil se nový. Takže zase rollback. 
- Tréninky jsem zvládl oba. Ten čtvrteční jsem si sice musel kvůli schůzkám v práci posunout na později, ale jinak v pohodě. To stejné mně čeká tenhle týden, protože schůzky se mi nakonec o týden posunuly. 😁 
- V úterý jsme měli firemní večírek na oslavu úspešného čtvrtletí. Jako – volba podniku nebyla úplně nejšťastnější, ale jinak to bylo celkem fajn. Pokecali jsme s kolegy napříč odděleními, trochu jsem asi urazil jednu kolegyni když jsem jí po tom, co mi hodinky oznámily že jsem v prostředí s více než 90 dB poprosil, aby mluvila trochu potišeji… Ale jinak dobrý. 😅 
- Ve středu jsem měl nečekaně kurz zvládání stresu. Měl jsem ho mít až za měsíc, ale v pondělí se ozvala kolegyně jestli bychom si to s ní někdo neprohodili. Bylo to fajn. Dozvěděl jsem se spoustu věcí – třeba že jsem docela ve stresu… Ale zas jsme se dozvěděli jak vlastně stres vzniká a co s tím dělat. Mám nad čím přemýšlet. 
- To že jsem ve stresu na sobě cítím už delší dobu, tak jsem začal pátrat co s tím. Mimo to co jsem se dozvěděl na kurzu. Spousta informací vedla k různým lesním terapiím, a té mně docela zaujalo. Slyšel jsem o tom už dřív, ale nikdy jsem po tom nějak moc nepátral. Mimo americké a japonské větve jsem objevil i finský koncept [Metsämieli](https://metsamieli.fi/Forestmind-fi/), který tady u nás šíří Martina Holcová jako [Lesní mysl](https://lesnimysl.cz/). Před pár lety o tom vydala knížku, tak jsem si řekl že se na do podívám a objednal si ji. 
- Ve čtvrtek jsme měli poslední pokus nasazení v práci. Tentokrát už se to konečně povedlo. 👏 
- V pátek se mi podařilo luxusně zaspat do práce. Z nějakého důvodu jsem přeslechl všechny budíky, a dokonce nás nepřišel ani vzbudit kocour. 😅 
- V sobotu jela Týna za rodinou – měly v plánu se ségrou vytáhnout jejich mamku na víkendový wellness jako oslavu narozenin. Podle fotek co mi průběžně posílá to vypadá na příjemný víkend a mamka vypadá spokojeně.<br><br>
Na mně v sobotu tak nějak dopadala únava. Měl jsem původně v plánu jít se podívat do Artu na akce k brněnské Muzejní noci, ale nakonec jsem usnul a tu hlavní, na kterou jsem chtěl, jsem prospal. Mimo to jsem se začetl do Lesní mysli a večer chvilku hrál Knights of Honor 2. 
- V neděli bylo od rána hnusně, a to mi trochu kazilo plány – chtěl si vzít knížku a jít si ji číst do lesa. Nakonec se po poledni udělalo celkem pěkně, takže jsem se sbalil, koupil si svačinku a vyrazil do lesa za Soběšicema. Nakonec jsem tam strávil příjemné 3 hodiny houpáním se a čtením. Bylo to fajn… A knížku už mám skoro dočtenou. 😁 Teď už jenom vyzkoušet cvičení, co jsou tam popsaná. Třeba to pomůže. 🙂
