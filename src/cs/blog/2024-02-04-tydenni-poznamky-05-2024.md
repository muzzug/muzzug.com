---
title: Týdenní poznámky - 05/2024
date: 2024-02-04 19:00:00
description: Týdenní poznámky za 5. týden 2024
updateDate:
layout: post.njk
tags: [týdenní poznámky]
rssOnly: false
---
Další týden, další poznámky. 🙂

- V pondělí nám odpadlo hraní WFRP. Mám skoro pocit, že tu kampaň nedohrajeme. 😥
- V úterý jsem naprostou náhodou na [Imago blogu objevil informaci](https://www.imago.cz/blog/chces-karty-na-gwint), že se do konce ledna dají získat kartičky na Gwint, které vydává [Společenstvo Gwintu](https://sgwint.cz/). A co bych to byl za fanouška Zaklínače, abych téhle lákavé nabídce odolal, že? 🙂<br><br>
Takže jsem hned poslal přihlášku do spolku abych získal vlastní sadu karet. A rovnou se předběžně přihlásil na Mistrovství v Gwintu.  
Že jsem to naživo nehrál a neznám pravidla? Nevadí! Aspoň bude sranda!
- Zvládl jsem bez problémů oba tréninky, v úterý i ve čtvrtek. Docela mně překvapilo jaké váhy už na některé cviky zvládám. Čekám, kdy se to zastaví. Pozitivní ale je, že nejsem po trénincích úplně odrovnaný jako to bylo na začátku roku po Vánoční pauze. Ta pravidelnost má fakt něco do sebe. 🙂
- Zjišťuju, že začínám trávit dost času na různých zahraničních blozích lidí, co jsem objevil na Mastodonu. A dost z nich se věnuje webdesignu a 11ty. A furt přemýšlím o překlopení tohohle webu na 11ty. 🙂
- Ve čtvrtek byla Týna v Praze na koncertu, tak jsme byli s kocourem sami doma. Je to hrozný mazel. Teda, když je jenom se mnou. Jinak na mně, jako obvykle, kašle. Ale je super sledovat, jak ho ta operace změnila. Je teď mnohem víc aktivní a hravý, má častěji dobrou náladu než aby byl nabručený… Mám z něj fakt radost. 🙂
- Mám nová sluchátka! Doteď jsem měl AirPods Pro 1. generace, které během covidu nahradily Cowin E7 co jsem měl už nějakou dobu. Nebavilo mně furt sundavat sluchátka kvůli nandavání a sundavání roušky, tak jsem pořídil AirPody. Jsou fajn, mám je rád, ale mimo Apple ekosystém se používají trochu hůř a Cowiny, které jsem používal hlavně doma, začaly pomalu dosluhovat.<br><br>
Nějakou dobu jsem hledal vhodnou náhradu, a nakonec vyhrály __Sony WH-CH720N__. Zatím jsem z nich dost nadšený. ANC by mohlo být trochu silnější, ale není to nic co by mi nějak extra vadilo.
- V pátek mi začala celotýdenní on-call pohotovost v práci. Normálně by začala až v pondělí, ale kolega potřeboval prohodit víkendy a mi se to zrovna hodilo. A docela si tak říkám, že je to vlastně i fajn.<br><br>
Není to jako obvykle o tom, že se „těším“ na další pondělí až se zbavím pohotovostního telefonu a budu před sebou mít další týden, než budu mít od práce volno, ale hned po pohotovosti budu mít rovnou volný víkend. Nevím proč jsme tuhle možnost s kolegy dřív zamítli…
- V sobotu odpoledne se k nám stavili Ostraváci – Eva, Michal a mládě. Bylo fajn je zas vidět, i když to malinko kazily špatné zprávy z jejich strany. 😔 Ale věřím, že se všechno utřepe a bude zas dobře! 
- Dneska (neděle) jsem celý den bojoval s tím, že chci něco dělat, ale nevím co. Nakonec jsem po dlouhé době otevřel kurz Blenderu a zkouším zas modelovat.<br><br>
Protože jsem debil a přišel jsem o zálohu původního souboru, na kterém jsem dělal loni, tak jsem se v kurzu vrátil kousek zpátky. Je to příjemné opakování a vlastně mi to ani nevadí. 

## Jak mi jde Whole30
V pátek byl poslední den Whole30. Jsem spokojený. Cítím se líp než na začátku a už se těším na pondělí, až si stoupnu na váhu a podívám se na výsledné hodnoty.
Teda – vážil jsem se pravidelně celý měsíc (i když se to nemá), ale na výsledky jsem se nedíval, takže jsem zvědavý, co z toho nakonec vypadne.
Teď busu postupně pomalu zařazovat vyloučené potraviny a uvidím, jak na ně budu reagovat. 

## Zaujalo mně
Minulý týden to byly filmové foťáky, tenhle týden pro změnu hudební přehrávače.
Čím dál víc si všímám toho, jak lidi doporučují fyzické vlastnictví věcí oproti streamovacím službám. A tak mi to trochu vrtá hlavou, no.<br><br>
A tak jsem začal pokukovat po přehrávačích. Jasně, většinu času mám v kapse nebo v ruce nabušený iPhone, který zvládne úplně cokoli co chci, včetně přehrávání hudby. Ale tak nějak poslední dobou přemýšlím nad tím, jak používání „univerzálního“ přístroje zase rozdělit na samostatné kousky podle toho, na co jsou. Začalo to foťákem (i když cvakání iPhonem se nezbavím), papírovými sešity na poznámky (následně přepisované do digitální podoby) a teď hudba.<br><br>
Jsem zvědavý co přijde dál. 🙂 