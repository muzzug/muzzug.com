---
title: Týdenní poznámky - 36/2024
date: 2024-09-08 21:15:00
description: Týdenní poznámky za 36. týden 2024
updateDate:
tags: [týdenní poznámky]
layout: post.njk
rssOnly: false
---
Tak, je to tady. Třetí týden dovolené za mnou. 😭 Takže tady je pravidelné shrnutí toho, co jsem dělal. 
- v pondělí jsem si pořídil zbývající doplňky ke skůtru a nechal si namontovat do helmy interkom. Nechtěl jsem riskovat že něco udělám blbě, no a když to v Bonmotu nabízí a já tam stejně jel, tak proč toho nevyužít, že?
- V úterý a čtvrtek klasicky dopolední trénink a odpoledne projíždějí uložených odkazů (nasbíral jsem jich fakt hoooooodně, meh).<br><br>
Ve fitku se udělaly docela velké změny - na konci srpna skončili tři trenéři a noví tři nastoupili. Dva už jsem poznal, ještě někdy toho třetího. Jsem zvědavý co to přinese za změny v trénincích.
- Ve středu se mi ozvali z Hondy že mi dorazil COC list, tak jsem mohl skočit na magistrát registrovat skútr a dostat značku. Tadá. Moje první vlastní registrované vozidlo. Večer jsem se pak jel na chvilku projet kolem bloku. Pomalu ale jistě. 🙂
- V pátek večer jsme šli s Týnou na Špilas na koncert kapel [Strigôň](https://strigonband.bandcamp.com/album/dunaj) a [Jeden kmen](https://www.jedenkmen.cz/). Moc hezké vystoupení. 🙂
- V sobotu pak byl hlavní program tohoto týdne - festival Battlefield Rituals v Trutnově. Bylo to boží! <br><br>
Nejvíc jsem si samozřejmě užil [Heilung](https://www.season-of-mist.com/bands/heilung/) - neskutečný zážitek a skvělé vystoupení. Těším se až je zase někdy uvidím. S mimochodem - až umřu, chci se stát nástrojem v téhle kapele. Fakt jo. Dá se to nějak zařídit?<br><br>
Po skončení koncertů se párty přesunula na okraj amfiteátru. Tanec kolem ohne, bubny, spousta radosti. Ještě teď cítím tu energii. A co bylo ještě super - kamarádka zrovna slavila narozeniny a Týně se podařilo domluvit se zpěvačkou z Heilung, že se jí podepíše pod jejím tetováním. A ten podpis si tam taky nechá vytetovat. 🙂 
- V neděli jsme se akorát vrátili domů a unaveně odpadli na gauči. 🙂 Vzhledem k tomu, že jsme v neděli měli první výročí svatby (nějak to letí 😳), tak jsme si akorát objednali hovězí Fuck Diet a vyvalili se u Zaklínače. Hlavní oslava byl fesťák a tohle už byl jenom klidný a odpočinkový závěr. 🙂
