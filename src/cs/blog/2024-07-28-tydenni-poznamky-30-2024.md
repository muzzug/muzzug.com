---
title: Týdenní poznámky - 30/2024
date: 2024-07-28 21:30:00
description: Týdenní poznámky za 30. týden 2024
updateDate:
tags: [týdenní poznámky]
layout: post.njk
rssOnly: false
---
Tenhle týden jsem prakticky celý zavřený doma, bo on-call pohotovost. A za týden zas. 🤦‍♂️ Ale to nějak půjde.
- V pondělí jsem si cestou z práce koupil nový iPad. Základní Air, 128 GB. I s tužkou.<br><br>
Po novém iPadu jsem pokukoval už nějakou dobu – hrozně se mi líbí Mini, ale Apple ne a ne vydat novou verzi. A když jsem chvilku přemýšlel, tak Mini jako "čtečka" je fajn, ale je to trochu málo, a větší displej je fakt asi lepší volba. Šel jsem do 11" a myslím, že super. Pořád si nejsem jistý, jestli je těch 128 GB dost, ale asi jo. 
- Úterní trénink na pohodu. Akorát ten čtvrteční jsem ještě během čtvrtka musel zrušit, protože se v práci vyskytly nějaké problémy a musel jsem být na schůzkách. 🫤 Holt nevýhoda toho že mám tréninky během pracovní doby, no. Jednou to přijít muselo.
- Ve středu jsem si večer zašel do Artu – v malém sále tam dělali kluci z podcastu [Brnění](https://brneniherniporad.podbean.com/) ukázku hraní Heroes of Might and Magic 3 a nového rozšíření [Horn of the Abyss](https://heroes3wog.net/most-important-heroes-3-mods-of-2022/).<br><br>
Po ní ještě následovalo [hraní gamebooku "O Norikovi"](https://youtu.be/0gkWkJhC4Pw?si=i3cYnOQt9ZU4uuGZ) od Vlaadi Chvátila s hudebně/zvukovým podkresem v podání Kuby a Karla ze [Sukuba Ensemble](https://sukubaensemble.cz/). Bylo to skvělé a hraní gamebooků už si asi nedovedu představit jinak. 😅
- Pátek a víkend proběhl v relativně klidném, odpočinkovém duchu. On-call mně "přikoval" doma (není to podmínka, ale radši mám klid než někde běhat a řešit případné problémy z lesa, nebo tak něco), a tak jsem si střídavě četl, hrál s novým iPadem, a hrál UO. 
