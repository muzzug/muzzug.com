---
title: 'Týdenní poznámky - 10/2025'
date: 2025-03-10 12:34:06
updateDate: ''
slugOverride: 'wkn10'
tags: [týdenní poznámky]
description: 'Týdenní poznámky za 10. týden 2025'
layout: 'post.njk'
rssOnly: false
---
Včera se mi nechtělo, tak píšu Týdenní poznámky až dneska. 

Druhý týden nemocenské je za mnou. Je to takové lehce ubíjející ale snažím se držet nějaký řád a ne to jenom proflákat.

Během týdne se mi ozval brácha, jestli se nechci trochu zajímat o automatizaci a tvorbu různých scénářů. Koukl jsem na to a vypadá to docela zajímavě a dá se s tím dělat spousta věcí! Určitě to trochu víc prozkoumám.

Jinak odpočívám, chodím na procházky a tak. Nic náročného. 


## Na čem dělám

V pondělí vyšel [Godot 4.4 ](https://godotengine.org/releases/4.4/) se spousou nových věcí pro 3D hry, a mě tak začalo trochu nahlodávat, jestli se radši nekouknout na to. Co se týče vlastních 2D projektů jsem trochu zaseklý a vlastně se u toho trochu trápím. Tak jsem si řekl, že zkusím kouknout napár kurzů na 3D co mám koupené, a uvidíme. A teda – 3D je paráda! Jsem z toho nadšený (i když teda kurzy jsou dělané samozřejmě pro starší verzi – 4.1, takže občas musím dost hledat, za ty 3 verze se to dost poměnilo). Uvidíme, co se mi podaří vymyslet.

Mimo to jsem se zkoušel trochu naučit jak na self-hosting. Ne že by mi YunoHost nevyhovoval, ale není tam všechno na co narazím a co chci zkusit, a tak jsem si zkoušel hrát s playground VPS. No, zatím mi to moc nejde a jsem spíš ve fázi věčných reinstalací po tom, co něco blbě udělám. Ale to půjde, věřím tomu!

## Čtu

- Terry Pratchett: Lejké fantastično
- Jesse Schell: The Art of Game Design: A Book of Lenses (3rd Edition)


## Poslouchám

- Nic konkrétního, ale v úterý jsem po tréninku z nějakého důvodu dostal chuť na trochu britského punk rocku, takže náhodný playlist na Spotify to vyřešil.
- Jinak jsem si během procházek poslechl pár podcastů.

## Fitness a životní styl

Stále platí, že chodím na zdravotní procházky. Pokaždé (víceméně) stejná trasa, ale je to tak akorát, mám to už naučené, a přijde mi, že vlastně trochu zpomaluju celé svoje tempo. Už jsem se i začal vracet zpátky pěšky, ne šalinou. A v sobotu jsem si to výrazně prodloužil, když jsem sháněl Týně kytku k MDŽ. 😅

Tréninky ve fitku zatím držím podle plánu. Akorát teda na čtvrtečním mi úplně nesedl bench-press, ale jinak v pohodě.

Aktivity tento týden:
- **rotoped**:
    - 00:20:02, 7,43 km, 22,2 km/h, průměrně 140 tepů za minutu
- **procházky**:
    - 3,9 km, 00:48:18, tempo 4,9 km/h
    - 6,92 km, 01:27:42, tempo 4,8 km/h
    - 8,73 km, 01:51:54, tempo 4,7 km/h
    - 5,03 km, 01:03: 32, tempo 4,8 km/h

## Co mě zaujalo

[Legend of Zelda: Breath of the Wild předělané v Godot 4](https://www.youtube.com/watch?v=AoGOIiBo4Eg). (YouTube) Cool!