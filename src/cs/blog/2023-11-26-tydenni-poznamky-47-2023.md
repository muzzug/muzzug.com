---
title: Týdenní poznámky - 47/2023
date: 2023-11-26 18:00:00
description: Týdenní poznámky za 47. týden 2023
updateDate:
layout: post.njk
tags: [týdenní poznámky]
rssOnly: false
---
Další týden za námi, další shrnutí toho, co se (mi) v něm dělo. 🙂
- Google mi odmítl moji hru! Dostal jsem 3 krásné zamítací e-maily s informacema co mám blbě nastavené. No, moje chyba. Ale taky to mohli mít rychleji…
- Pokračovali jsme v naši WFRP kampani. Zápis z minulého sezení už je u [Markuse na blogu](https://zpatky.wordpress.com/2023/11/21/dotr14-neslavny-pad-etelky-herzen/). 🙂
- Během týdne jsem postupně zálohoval data co mám na PC, abych ho mohl dát do servisu. A jako hezky poctivě - prošel jsem všechno, co jsem v PC měl a buď to hodil na flashku, nebo smazal.  
Jak na potvoru ale všechny pištivé a cvakavé zvuky z PC přestaly. Jako fakt, celý týden nic, a to ani během víkendu, kdy mi jede prakticky celý den. Takže to asi risknu a reklamaci odložím - představa že jsem přes svátky bez PC se mi vůůůbec nelíbí. 
- Jedna z věcí, které mi podle Google chyběly pro úspěšné puštění hry do otevřeného testování, byl web s Privacy Policy. A tak jsem během středy splácal rychlý [herní web](https://games.muzzug.com), který snad Google uspokojí. Všechno podstatné, co chtěli, tam je.
- Zvládl jsem úspěšně oba dva tréninky v BFITu. Jak říkal trenér - první měsíc bude o neustálém přidávání váhy - a měl pravdu. Už ve čtvrtek jsme u některých cviků i 2x zvyšovali, aby to k něčemu bylo. A tuším, že nějaké rezervy ještě mám. 🙂
- V pátek po práci jsme si s Týnou zašli na Svoboďák podívat se na rozsvěcení stromku. Davy lidí měly stejný nápad. Pak jsme se přesunuli i k tomu na Zelňáku, ale ten se měl rozsvěcet až v 6, tak jsme si skočili na večeři a vrátili se tam později.  
Vánoční stromky (a Vánoce celkově) mi moc neříkají, ale teda musím říct, že stromek na Svoboďáku je mnohem hezčí, než na Zelňáku, na kterém je hromada andělíčků. Andělíčci, bleh… 😀
- V pátek ještě proběhlo první brněnské MastoPivo. Bylo velmi komorní - celkem se nás sešlo 5 (+ jedna manželka a dítě jako doprovod). I přes relativně nízkou účast (ve finále jsme byli tři) to bylo super a těším se na další. 
- V sobotu jsem ještě dodělal jednu drobnou úpravu ve hře (jak dlouho se dají vymýšlet blbosti, které člověk může dodělávat?), upravil chybné nastavení jak ve hře, tak v Google Play Consoli, a poslal znovu ke kontrole. Tak teď držme palce ať je to všechno už konečně OK. 😀
- Vyřešil jsem své dilema mezi retrokonzolema a objednal si RG35XX. A to jsem neměl dělat!  
V sobotu jsem při hledání informací jaké SD karty k ní pořídit zjistil, že se v (zrovna v tu sobotu) začala prodávat RG35XX _Plus_ (s WiFi, Bluetooth a zjevně i lepší HW výbavou). Meh! Takže budu objednávat asi znova, no… 
- V neděli jsem zkusil něco, nad čím už jsem nějakou dobu přemýšlel (a co se se spuštěním herního webu dostalo do fáze „už aby to bylo“) - pořídil jsem si VPS a rozjel na něm [Plausible Analytics](https://plausible.io/). S provozováním serveru nemám prakticky žádné zkušenosti, takže jsem **celý den** strávil pokusy o zabezpečení (a opakovanými reinstalacemi po tom, co jsem si několikrát zablokoval přístup přes SSH 🤦‍♂️), ale nakonec to mám a funguje mi to. Tak snad to nerozeseru něčím dalším. 😀

## Zaujalo mně
- Vyšla knížka „So You Want to Be a Game Master“ od Justina Alexandra z [The Alexandrian](https://thealexandrian.net/so-you-want-to-be-a-game-master). Už se těším až se mi dostane do ruky. 🙂

## Nad čím přemýšlím
- Jak reálně pojmout ten herní web. Fakt je to narychlo splácnuté a vlastně ani nevím, co od toho chci. 