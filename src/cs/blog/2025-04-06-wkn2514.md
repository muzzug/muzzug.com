---
title: 'Týdenní poznámky - 14/2025'
date: 2025-04-06T21:35:33+02:00
updateDate: ''
slugOverride: 'wkn14'
tags: [týdenní poznámky]
description: 'Týdenní poznámky za 14. týden 2025'
layout: 'post.njk'
rssOnly: false
social: "Nedělní večer přináší nové Týdenní poznámky\n\nTentokrát trochu kratší - moc se toho tenhle týden nedělo."
---
Tenhle týden se toho zase tak moc nedělo.

Ve čtvrtek jsem měl nástup do nemocnice k operaci. To proběhlo tak nějak podle očekávání – prohlídka u doktorů, hlášení se na lůžkovém oddělení, přidělení pokoje… A pak už jenom čekat. 😅

Před samotnou operací mě vzbudili v půl 6 abych si dal sprchu, na sál mě odvezli v 7 a v 9:20 už jsem posílal zprávy, že to mám za sebou.

Nejhorší na tom všem mi přijdou dvě věci:
- když je člověk po operaci a nemůže se moc hýbat, tak leží. A po dvou dnech ležení v nemocniční posteli mě fakt bolelo úplně všechno.
- i když už v dnešní době máme docela dost přehled o tom, jak by mělo vypadat složení jídel tak, aby to bylo vyvážené a přínosné (nechme stranou detaily ohledně různých výživových směrů), tak je jídlo v nemocnici pořád dost o ničem. Jako že 6 plátků chleba a 100g tavého sýra nebo bageta a 100g pomazánky z červené čočky k večeři, nebo 2 rohlíky a 100g jogurtu k snídani, to mi úplně vyvážené nepřijde. 😒 Tak třeba se to časem zlepší.

Ale jinak dobrý – žádné komplikace po operaci nebyly, a tak mě pustili domů hned v sobotu ráno. Od té doby odpočívám a srůstám. 😁

## Na čem dělám
Zkoušel jsem cvičně nastavit pár věcí v CRM Odoo, protože brácha potřebuje vymyslet nějaké jednoduché řešení. No, jsem z toho celkem zklamaný, nefunguje to úplně podle našich představ. Nakonec to zkusíme asi vymyslet nějak sami. 

V rámci odpočinku po operaci jsem si prošel 2. týden CS50 a odevzdal úkoly. Ať žije intelektuálně aktivní odpočinek!

## Čtu
- Jesse Schell: The Art of Game Design: A Book of Lenses (3rd Edition)
- Tracy Fullerton: Workshop herního designu (potřeboval jsem něco lehčího na čtení do nemocnice)
- Terry Pratchett: Čaroprávnost (dočteno v nemocnici)

## Sleduju
- Star Wars: Rebels

## Fitness a životní styl
Co se týče pohybu, bylo to tenhle týden fakt marné. Pochopitelně – když člověk leží v nemocnici, tak toho moc neudělá. Už se těším, až mi trochu opadnou bolesti a budu moct chodit na procházky. Jako – není to nějaká extra velká bolest, ale objevuje se hlavně při pohybu, takže si ještě asi pár dní počkám než se budu moct projít.

Jinak jsem si aspoň užil poslední trénink ve fitku – tam teď asi tak 6 týdnů nebudu moct (uvidíme jak se budu hojit a co mi řekne doktor). 