---
title: Týdenní poznámky - 51/2023
date: 2023-12-24 19:00:00
description: Týdenní poznámky za 51. týden 2023
updateDate:
layout: post.njk
tags: [týdenní poznámky]
rssOnly: false
---
Předposlední týden roku jsem strávil víceméně odpočinkově. Když nad tím tak přemýšlím, tak to tak mám posledních několik týdnů... 😅
- Už minulou neděli mně začalo trochu škrábat v krku. Rýmečka týden před dovolenou je přesně to, po čem jsem toužil. Naštěstí hromada čajů, medu, a roztodivných tabletek co jsem doma našel pomohla.
- V pondělí jsme měli poslední letošní sezení ve WFRP.
- Zrušil jsem oba dva tréninky. S tím nachlazením jsem se na cvičení necítil a myslím, že by to k ničemu moc nevedlo.
- V úterý jsem byl s kocourem na veterině na kontrolu srdce, jestli nám ho vezmou na operaci. Vyšetření dopadlo dobře – o nějakých problémech jsme věděli, ale paní doktorka mi všechno hezky vysvětlila a vypadá to, že by zákrok měl zvládnout. Co přesně to bude se domluví příští týden.
- Ve středu jsme měli klasické týmové postávání na Svoboďáku se svařákem a s následným přesunem do hospody. Sešlo se nás nakonec 7, zbytek je taky nemocný. Tak zas za rok. 😃
- Párty na Svoboďáku a pokračování v hospodě vedlo k neskutečné lenosti na druhý den. Jasně, asi k tomu přispěl i konec roku kdy už je všechno takové líné, unavené a tak. Týna jela za kamarádkama do Zlína a já jsem zůstal doma s kocourem. A pokročil jsem v hraní Pokémonů. 
- V pátek zas na Svoboďák na svařák. Přijela za náma mamka, tak jsme s Týnou, bráchou a jeho přítelkyní vyrazili na procházku po brněnských náměstích. Zakončili jsme to posezením u bráchy u sklenky vína.<br>
Bacha na italská vína v lahvích, co vypadají jako litrové. Zdání klame, jsou jenom velké a tlusté! 😅
- V sobotu jsem  pustil ven [článek o retrokonzolích](../../2023/12/retrokonzole-anbernic-rg35xx.html) dal se do dělání vany salátu. Navečer jsem ještě zaběhl do obchodu koupit si lososa na svátky a tatarák na štědrovečerní večeři.[^1] 
- Zkoušel jsem najít řešení jak si tady udělat takový ten klasický devadesátkový guestbook, aby mi sem lidi mohli napsat nějaká milá slova. Asi to nějak půjde, ale ještě jsem nepřišel na to jak. Třeba někdy časem. 

## Pobavilo mně
- V rámci jednoho newsletteru který čtu přišel dotazník na čtenáře. Jedna z otázek (a dokonce povinných!) byla jaký je můj oblíbený dinosaurus. Bylo na výběr asi 10 možností (plus vlastní), takže jsme s Týnou strávili nějaký čas hledáním dinosaurů (bo kdo si je má pamatovat) a diskuzí o tom, který je lepší. Jak ve školce. 😃

## Vánoční písnička!

Máte svoji oblbenou netradiční vánoční písničku? Na to se [ptal na Mastodonu](https://mastodon.gamedev.place/@Unreed@mastodonczech.cz/111630557431489022 Unreed, a moje odpověď byla jasná. Valhalleluja od Nanowar of Steel! 

Pokud neznáš tak [tady je](https://www.youtube.com/watch?v=S9WWz95ripArss) (YouTube).

## Reset

Chci si dát stravovací reset v podobě [Whole30](https://cs.wikipedia.org/wiki/Melissa_Hartwigov%C3%A1#Whole30). Válí se mi doma nevyužité knížky [Whole30](https://www.melvil.cz/kniha-whole30/) a [Deník Whole30](https://www.melvil.cz/kniha-denik-whole30/ od Melvila a myslím, že nastal správný čas.

V době, kdy bylo Whloe30 v kurzu, jsem jel Primal stravování, takže jsem se do samotného W30 sám nepustil. Ta doba je ale tak nějak pryč. I když to mělo svoje nesporné přínosy, tak jsem zpohodlněl, zlenivěl a vrátil se k běžnému stravování. 

Celkově teď můj vztah k jídlu není úplně nejzdravější, takže to jdu změnit. A W30 rozhodně je dobrá cesta jak na to. 

Postup celým programem mám v plánu popisovat - ještě nevím jestli na Mastodonu nebo tady a jakou formou. Uvidíme.   

[^1]: Jo. Místo kapra máme  s Týnou už několik let tatarák. 🐮 Já kapra nikdy moc nemusel, takže jsme si udělali vlastní tradiční jídlo. A mám z něj mnohem větší radost. 