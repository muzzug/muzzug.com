---
title: Týdenní poznámky - 07/2024
date: 2024-02-18 19:00:00
description: Týdenní poznámky za 07. týden 2024
updateDate:
layout: post.njk
tags: [týdenní poznámky]
rssOnly: false
---
Opět další shrnutí týdne… Možná bych kromě toho mohl zkusit napsat i něco dalšího, že? 🙂

- V pondělí jsme hráli WFRP. Jak už jsem několikrát říkal, kampaň se nám pomalu chýlí ke konci. Vidím to ještě tak na jedno, maximálně dvě sezení. Pokud tě to zajímá víc, tak zápisy jsou [u Markuse na blogu](https://zpatky.wordpress.com/tag/dotr/).
- Tradiční úterní a čtvrteční tréninky jsem zvládl v pohodě. Trenéři se začali zmiňovat o možné obměně tréninků, tak bych si mohl trochu promyslet na co se zaměřit.<br><br>
Obecně se mi složení cviků líbí (i když některé fakt nemusím, ale co už). Jsou nastavené tak, abych procvičil celé tělo. Ale trochu si pohrávám s myšlenkou zaměřit se trochu na víc na horní polovinu a trochu se „nabouchat“ na léto. 😃
- Ve středu byl Valentýn. Nikdy jsem tenhle „svátek“ neslavil, ale Týna přišla s tím, že by chtěla… No, a tak jsme si to, jako ostatně všechno, udělali po svém.<br><br>
Objednali jsme si XXL burgery (a to XXL fakt znamenalo XXL – bulka byla větší než celá moje ruka s roztaženými prsty) a podívali se na Nekonečný příběh. Uvědomil jsem si, že jsem ho vlastně nikdy neviděl. Jasně, nějaké ukázky jsem znal, ale celý nikdy. Tak jsme si ho pustili teď a máme tak další společné poprvé. 🙂
- V sobotu jsem pomáhal bráchovi balit dílnu. Stěhuje ji do nových prostor co si zařizuje. Zatím jsme teda akorát balili dřevo do krabic od banánů, sundali mu obytnou nástavbu z dodávky aby měl v čem stěhovat a vyskládali a rozebrali několik polic dřeva. Na víc nebyl moc čas a celkově balení a tak si musí stejně zařídit sám, aby měl přehled, že…<br><br>
Příští sobotu nás čeká samotné stěhování. Má nás na to být pět, tak jsem zvědavý, jak to zvládneme.
- Velkou část neděle jsem strávil tím, že jsem se pokoušel na VPS rozchodit [FreshRSS](https://freshrss.org/). V pátrání za ideální RSS čtečkou jsem narazil na to, že [NetNewsWire](https://netnewswire.com/), kterou používám v telefonu a iPadu, zvládá fungovat právě s FreshRSS.<br><br>
Vzhledem k tomu, že si chci číst na telefonu, tabletu, ale i na PC, tak hledám nějaké univerzální řešení kompatibilní s jablečným i nejablečným světem. No, a tohle vypadalo slibně – NetNewsWire v telefonu/ipadu, webové rozhraní na PC. Za mně super.<br><br>
Samotná instalace přes Docker byla v pohodě a fungovalo to jak mělo. Problém nastal, když jsem se snažil nastavit reverse proxy přes nginx. Tomu zas tak úplně nerozumím, a tak jsem strávil několik hodin hledáním informací jak na to. Nakonec se mi to nepovedlo, a tak šla FresRSS ze serveru zase pryč.<br><br>
Třeba někdy jindy, až budu vědět co dělat. 

## Co budu dál dělat

[Minule](tydenni-poznamky-06-2024.html) jsem psal o tom, že přemýšlím nad tím, co za hru dělat dál.
Tenhle týden jsem se dokopal k tomu napsat [Colinovi](https://byodinsbeardrpg.com/), autorovi TTRPG [Runecairn](https://runecairn.byodinsbeardrpg.com/), jestli bych mohl použít jeho pravidla a mechaniky ve své hře.<br><br>
Včera mi Colin napsal, že klidně můžu. Základ hry a bestiář je vydaný jako CC BY-SA 4.0, takže si s tím můžu dělat co uznám za vhodné. Ještě teda musím zjistit jak se ta licence odráží do toho, že půjde o digitální hru a ne TTRPG, ale asi by to neměl být nějaký problém. (Jestli problematice CC licencí nějak víc rozumíš a dokážeš mi to nějak rozumně vysvětlit, tak se neboj poslat mi mail pomocí odkazu pod článkem. Budu jenom rád!)<br><br>
Takže teď mně čeká pročítání si pravidel, dělání výpisků, převádění herních mechanik z formátu TTRPG do digitální hry, vymýšlení co a jak bude potřeba udělat…<br><br>
Na rozdíl od [Tap Dragona](https://games.muzzug.com/tap-dragon) mám v plánu o tomhle projektu veřejně psát. 🙂 A zas přemýšlím – tentokrát o tom, jak to pojmout.<br><br>
Zatím to vidím tak, že tady na blogu budu rozebírat nápady a myšlenky, a na [Muzzug's Games](https://games.muzzug.com) udělám nějaký devlog… To by mohlo dávat smysl, ne?