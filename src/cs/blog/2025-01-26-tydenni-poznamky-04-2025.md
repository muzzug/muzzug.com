---
title: Týdenní poznámky - 04/2025
date: 2025-01-26 19:00:00
description: Týdenní poznámky za 04. týden 2025
updateDate:
tags: [týdenní poznámky]
layout: post.njk
rssOnly: false
---
Tenhle týden se nesl v duchu on-call pohotovosti. Ale i tak se mi podařilo něco zajímavého prožít. :) 

- V pondělí jsem se trochu zamyslel nad tím, jak se zlepšit ve věcech, na kterých jsem vyhořel u toho scripterského testu. Jako – nebude to úplně prdel. Chybí mi zjevně dost základů (resp. to, že něco umím udělat ještě neznamená, že to umím udělat dostatečně "optimálně") a je to něco, na čem asi vyhořím vždycky. Takže to bude chtít zahrabat se do různých tutoriálů a školení zaměřených i na běžný vývoj, ne jenom na hry… Ale tak, co už.
- Dva tréninky úplně na pohodu! Teda – po tom čtvrtečním jsem natvrdo vytuhnul na gauči hned po práci, ale jinak úplně v pohodě! 😅
- Ve středu jsme měli hraní DCC. Markuse nám v roli sudího vytřídal Vandal. Naházeli jsme si nové postavy (vyšel mi zloděj) a vrhli se na to. Krom toho, že mi celou hru padaly jenom jedničky (na všech kostkách, WTF?! 🤯) jsme zažili situaci, která má pravděpodobnost 1:1000000 (slovy: jedna ku milionu)<br><br>
Při nahazování postav si tři hráči hodili na k100 stejný předmět – malý sametový bičík. Nakonec jsme ho od Vandala dostali všichni, ale prostě 1:1M, docela haluz. A takových věcí tam bylo víc, i když s lepší pravděpodobností – dva spoluhráči si při tvorbě postavy hodili že mají stejný původ (hod 1k9) a pak, aby toho nebylo málo, i stejné jméno postavy (hod 1k20). Ale prostě fakt, wtf? 😁
- V pátek po práci jsem se pustil do kurzu QA ve hrách. Kromě té scripterské pozice má totiž ono studio čerstvě vypasnou poszici QA. No a s QA už mám nějako zkušenosti ze současné práce, takže už to chtělo jenom zjistit rozdíly. Jako – je jich dost. Teda – ani ne tak oproti klasickému QA, ale proti tomu, s čím mám zkušenosti já. Ale vidím tam nějaké plochy na kterých by se dalo začít, a mám i nějakou představu co by bylo potřeba se naučit. Takže se na to QA asi přihlásím a uvidíme…
- V sobotu jsem (velkou) část dne strávil na přípravě nového webu. Blížím se do cíle! Teda – já vím že tohle říkám už nějakou dobu, ale teď už jsem pohnul s věcma, které mně brzdily. Konkrétně jde o štítky a práci s nimi. Ještě potřebuju doladit jejich vypisování do samostatných stránek, ale to už by nemusel být moc velký problém. Snad… Takže je možné, že příští poznámky už vyjdou na novém blogu… 🙂 <br><br>
A taky jsem dočetl [Hlubokou práci](https://www.melvil.cz/kniha-hluboka-prace/) od Cala Newporta. To znamená, že jsem během ledna zvládl zatím 1 knížku týdně (což je myslím víc, než se mi podařilo za celý loňský rok 😅).
- V neděli jsem střídave odpočíval a věnoval se QA kurzu. Nic extra se nedělo.

## Nad čím přemýšlím
V [Hluboké práci](https://www.melvil.cz/kniha-hluboka-prace/) mě (mimo jiné, ta knížka je fakt nabitá nápady) zaujala karta na zapisování si skóre – odpracovaných hodin hluboké práce. Přemýšlím nad tím, že bych si to trochu ohnul.

Docela často se mi stává, že nad mými plány zvítězí prokrastinace. Takže zvažuju mít to místo zápisu času hluboké práce pro zápis souboje já vs. prokrastinace. Za každý den, kdy se dokopu k tomu něco dělat (vzdělávat se, dělat na svých projektech) a budu to dělat alespoň hodinu, dostanu bod. Když k tomu nedojde, dostane bod prokrastinace…

Chvilku jsem přemýšlel že bych si dal bod za každou hodinu, a v případě prohry dal rovnou (třeba) 3 body na stranu prokrastinace, ale to mi přijde už trochu zbytečné. Nakonec když už se do něčeho dostanu, tak mi nedělá problém nad tím strávit spoustu času, takže si myslím, že bod za to že se mi podaří se do toho stavu dostat je tak akorát.

Nebo ne? Nějaké jiné návrhy? 