---
title: Týdenní poznámky - 48/2023
date: 2023-12-03 19:00:00
description: Týdenní poznámky za 48. týden 2023
updateDate:
layout: post.njk
tags: [týdenní poznámky]
rssOnly: false
---
Opět po týdnu rychlé shrnutí. A příště už to bude asi bez tohohle úvodního komentáře, bo mně nikdy pořádně nenapadá co tady psát.   
- V pondělí jsem zahájil svařákovou sezónu. Na Zelňáku v rámci předvánočních akcí hráli [Sukuba Ensemble](http://sukubaensemble.cz/) (kteří nám mimochodem hráli i na oslavě svatby a můžu je jenom doporučit) a jelikož už bylo docela chladno, tak jsem si poslech zpříjemnil jedním svařákem. 😃
- V úterý se Google konečně rozhoupal a pustil mi hru do otevřeného testování. 🥳<br>
Pár lidí se nabídlo že mi ji otestuje, za což moc děkuju – objevily se drobnosti, které by bylo fajn dodělat, a i nějaké nesrovnalosti v mechanikách, nad kterými se budu muset trochu zamyslet jestli je nezměnit. Ostré vydání se odsouvá na neurčito. 😅
- V úterý po tréninku jsem si vyzvedl black friday nákupy z Alzy – pár drobností (microSD karty do konzole a čtečku karet, kterou jsem zjistil že vlasně nemám), 1TB M.2 SSD do počítače, a hlavně světlo na monitor od Yeelight, které doporučoval Dan Dočekal přes [365tipů](https://mastodon.gamedev.place/@365tipu@mastodonczech.cz/111461471540269963) na Mastodonu. A to světlo je fakt super! Doporučuju.
- Ve středu ráno jsme konečně skočili na Zvláštní matriku s papíry z Islandu, aby nám manželství zapsali a vystavili oddací listy. Akorát teda jsme měli jenom originály v angličtině a na matrice chtěli překlad. Takže příští týden nanovo. 🫥
- Ve čtvrtek další trénink a s ním i nová sada cviků. Během dopoledne jsem si říkal že mně trochu bolí stehna. Takže moje radost z toho, že jsme zařadili goblet dřepy se zátěží, byla fakt obrovská! 😅 Ale tak co už.
- V pátek jsem udělal hroznou kravinu – došel jsem do kanceláře i když jsem věděl, že tam bude mikulášská akce pro děti. Ale potřeboval jsem za kolegy z helpdesku aby mi opravili nefunkční SW, tak jsem to holt risknul.<br>
Někdy po třetí, kdy už se naše patro začalo plnit dětmi, to moje sociální úzkost nedala, zahlásil jsem něco ve smyslu „příliš mnoho tiny humans v mém okolí“ a vyrazil domů.
- V sobotu jsme s Týnou vyrazili do centra – na nádvoří Domu U tří knížat se měly konat Africké trhy. Nakonec to dopadlo jinak a v obchůdku s exotickým ovocem hned vedle byla ochutnávka. A i ta se zpozdila, protože majitélé se zasekli na zasněžené dálnici.<br>
Čekání na začátek jsme si zkrátili v čokoládovně Minarch v Alfa Pasáži. Jejich horkou čokoládu s chilli, pepřem a whisky jsem určitě neměl naposled!
Když jsme se pak vrátili do obchůdku na ochutnávku, už bylo všechno připravené. Ochutnali jsme co šlo a nakonec jsme si odtama odnesli kus chlebovníku, žlutou pitahayu, luxusní avokáno, mango, dvě maracuje a ananas. Plus jsme jako bonus dostali čerstvé kakaové boby. Chutnají zajímavě, ale asi nic co bych potřeboval pravidelně. Radši tu zpracovanou formu. 😉<br>
Nakonec jsme ještě skočili pro stromeček, dokud jsou ještě nějaké pěkné. Týna chtěla smrk, ale nakonec jsme si vybrali jedli. Teď nám stojí v květináči v ložnici.
- Zbytek soboty jsem strávil mojí oblíbenou zábavou – přeinstalací PC. Nevím proč, ale obvykle takhle před Vánocema dostanu nápad si přeinstalovat PC a začít hezky načisto. Teď mi k tomu sedělo i to, že jsem si pořídil další disk. No podařilo se mi to až na třetí pokus udělat tak, aby mi hned jelo všechno co jsem chtěl (a třeba se nezasekl Microsoft Store hned po startu). Yay!
Je zajímavé, že když jsem teď měl pár let Mac, tak jsem tuhle tendenci přeinstalovávat neměl… Fakt zajímavé. 🥳

## Zaujalo mě
[Zelda Ocarina of Time 25th anniversary X Ghibli: CASTLE TOWN](https://www.youtube.com/watch?v=meXBzTyaFeg) – krátký film na motivy The Legend of Zelda: Ocarina of Time ve stylu studia Ghibli, vytvořený v Unreal Engine 5. Moc pěkná podívaná!