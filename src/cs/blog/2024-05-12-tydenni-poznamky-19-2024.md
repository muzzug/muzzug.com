---
title: Týdenní poznámky - 19/2024
date: 2024-05-12 19:00:00
description: Týdenní poznámky za 19. týden 2024
updateDate:
layout: post.njk
tags: [týdenní poznámky]
rssOnly: false
---
Druhý přerušovaný týden je za námi a já si tady odložím co jsem během něho dělal. 🙂
- V pondělí mi v práci začala on-call pohotovost, takže jsem víceméně zalezlý doma. Ne že bych nutně musel, ale je to pro mně pohodlnější. V práci jsem si stihl dát dva noční pokusy nasazení novinek (a rovnou i dva rollbacky, protože se to klukům úplně nepodařilo správně). Pokračování příští týden, tak snad už to vyjde.
- Oba dva tréninky proběhly úspěšně a v pořádku. Ve čtvrtek už mi i zas trochu rostly u některých cviků váhy. Mám radost! 🙂
- Středeční volno jsem věnoval práci na projektu Vigmark. Začalo to tím, že jsem chvilku tupě hleděl do kódu, a nakonec ho celý přepsal. 😅 Ale podařilo se mi vyřešit jeden bugísek 🪲 (a to jsem ani původně nevěděl, že ho tam mám). 
- Ve čtvrtek se mi po nějaké době ozvala Ronne, že má čas pokračovat v jednom herním projektu na kterém jsme se domlouvali, a že sehnala kamarádku co nám bude dělat grafiku. Paráda! Takže teď mně čeká projít si její poznámky v Trellu a nějak vymyslet co vlastně bude potřeba. Ronne se v tomhle případě zaměřuje na příběh a tak, za mnou jdou technické věci. Tak uvidíme.<br><br>
Po práci jsme si s Týnou pustili [International Symposium on Making Web Sites Real Good](https://www.youtube.com/watch?v=iLxJ6PtuF9M) – online konferenci pořádanou lidma za [generátorem 11ty](https://www.11ty.dev/). Šlo o zajímavých cca 6 hodin plých krátkých přednášek na různá témata. Dalo to teda víc Týně než mi (přece jenom ona je ten kdo dělá weby), ale o to víc mně bavilo sledovat její nadšení a zájem. 😊
- V pátek začalo MS v hokeji. Takže zatímco se Týna dívala, já jsem se chtěl věnovat Vigmarku. No, nakonec to dopadlo tak, že jsem viděl hromadu videí o Godotu a vymyslel si, jak pokračovat.<br><br>
V noci byla taky krásně vidět polární záře. Máme hromadu fotek a obrovskou radost. V Norsku se před námi schovala za mraky a sníh, na Islandu nás o ni připravil déšť… Tak jsme si ji spolu užili aspoň v Brně. 🥳 Tady je drobná ukázka:<img src="/images/polarni-zare-1.webp" alt="Polární záře v Brně">
- V sobotu jsem chtěl do Vigmarku nacpat věci, na které jsem přišel, konkrétně zapracovat data postav přes [Custom Resources](https://docs.godotengine.org/en/stable/tutorials/scripting/resources.html#creating-your-own-resources). Po půl dni zkoušení a vymýšlení jsem se ale dostal do fáze rozbitého projektu, takže jsem se akorát naštval, vypl Godot a měl chuť zmizet někam do lesů žít se srnami. 🦌<br><br>
Mimo to jsem si přečetl [článek o aquaponii](https://magazin.aktualne.cz/rybi-zahrada-farma-aqaponicke-ryby-salaty/r~6dc6aed403d611efb553ac1f6b220ee8/) který v týdnu na Mastodonu sdílel Smoon. Zajímavé. A jde to dělat i v malém, takže teď bojuju s nutkavou potřebou pořídit si akvárko. 😅 Ale možná pro začátek zkusím něco jednoduššího – třeba „obyčejnou“ hydroponickou bazalku, nebo tak. Se zapojením živých tvorů asi počkám… 🐟<br><br>
Večer měla Týna zase hokej. Vůbec jsem neměl chuť cokoli dělat, a tak jsem si řekl, že si něco zahraju. Po dlouhé době jsem oprášil Hearthstone (který mi moc nešel) a nakonec skončil u Knights of Honor 2. Rozjel jsem kampaň za Moravské knížectví, tak uvidíme jak se mi bude dařit. 😊
- V neděli se mi Custom resources trochu rozležely v hlavě. Koukl jsem na pár videí jak to funguje (bo každý to vysvětluje trochu jinak a na jiných případech) a nakonec se mi v hlavě zrodil plán jak na to (kupodivu u videa jak dělat save a load 😅). Tak jsem se do toho pustil a mám to hezky rozpracované.<br><br>
Mimochodem – YT kanál [Godotneers](https://www.youtube.com/@godotneers) je úplně boží. Doporučuju!

## Zbytek galerie polární záře 😊
<img src="/images/polarni-zare-2.webp" alt="Polární záře v Brně"><br>
<img src="/images/polarni-zare-3.webp" alt="Polární záře v Brně"><br>
<img src="/images/polarni-zare-4.webp" alt="Polární záře v Brně"><br>
<img src="/images/polarni-zare-5.webp" alt="Polární záře v Brně"><br>
<img src="/images/polarni-zare-6.webp" alt="Polární záře v Brně"><br>
<img src="/images/polarni-zare-7.webp" alt="Polární záře v Brně"><br>
<img src="/images/polarni-zare-8.webp" alt="Polární záře v Brně"><br>
<img src="/images/polarni-zare-9.webp" alt="Polární záře v Brně"><br>
<img src="/images/polarni-zare-10.webp" alt="Polární záře v Brně"><br>
<img src="/images/polarni-zare-11.webp" alt="Polární záře v Brně"><br>
<img src="/images/polarni-zare-12.webp" alt="Polární záře v Brně"><br>