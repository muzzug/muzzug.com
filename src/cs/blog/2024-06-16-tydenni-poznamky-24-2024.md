---
title: Týdenní poznámky - 24/2024
date: 2024-06-16 16:18:00
description: Týdenní poznámky za 24. týden 2024
updateDate:
layout: post.njk
tags: [týdenní poznámky]
rssOnly: false
---
Uff. Už je konec týdne?
- Od pondělka do středy jsme byli v práci na teambuildingu. Vyrazili jsme kousek za Brno do Jedovnice.<br><br>
  První večer bylo klasické společenské posedávání a popíjení (náš teambuilding je klasicky složený z brněnských a pražských týmů, takže jsou tam i kolegové, se kterými se nevidíme úplně pravidelně.)<br><br> 
  V úterý nás pak čekala procházka kolem přehrady v rámci treasure huntingu. Náš tým skončil poslední, ale za to jsme do cíle doběhli asi tak sekundu před vypršením časového limitu.<br><br> 
  Ti kteří měli energii (a vzali si nebo objednali kolo), pak odpoledne ještě zajeli na single trail. My ostatní jsme odpočívali a připravovali na večer ohniště. Večer jsme pak opekli špekáčky, ugrilovali klobásky a dopili zásoby alkoholu z předchozích teambuildingů. Konečně. 😁 
- Středeční návrat do práce byl pak docela krutý, ale co se dalo dělat. Tak nějak jsme odbavili nejnutnější věci a rozpustili to. O to horší pak ale bylo úterý, kdy jsem měl ráno službu já a musel se pustit do té hromady tiketů, co tam zbyla. 😅 Ale zvládli jsme to.
- Ve čtvrtek jsme s Týnou vyrazili do Ostravy. Michal (kamarád) slavil narozeniny, tak jsme mu přijeli popřát. V pátek nás pak čekal rodinný oběd s babičkou a večer jsme poseděli s Ronne a Tomem. Plus se na konec přidali i Luky a Lůzr. 🙂 Pohodový večer. Jo a burgery v Jack's Burger Baru v Porubě jsou fakt ňam, doporučuju! 🍔
- V sobotu jsme pak pokračovali na svatbu od Týniny kamarádky Sylvy. Šlo o česko-italskou svatbu, takže docela zajímavý kulturní zážitek. Malý obřad v lese a pak párty. Podařilo se mi i pohoršit pár italských babiček (zjevně nejsou zvyklé na vysoké dlouhovlasé muže v kiltech). A taky nechápu, proč se u nás pořád bere jako slavnostní jídlo svíčková. 🤦‍♂️<br><br> 
  Ze svatby nás vyzvedla Eva (partnerka od Michala ze čtvrtka), a tak jsme se vrátili zase tam, kde jsme výlet do Ostravy začali.
To je k tomuhle týdnu asi všechno. Už jenom dojet zpátky do Brna a odpočinout si. Uff… 🙂
