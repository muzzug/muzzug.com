---
title: Týdenní poznámky - 27/2024
date: 2024-07-07 19:00:00
description: Týdenní poznámky za 27. týden 2024
updateDate:
layout: post.njk
tags: [týdenní poznámky]
rssOnly: false
---
Týden zkrácený pátečním svátkem je za námi a tady je krátké shrnutí toho, co jsem dělal. 
- Během pondělka mi tak nějak došlo, že jsem se malinko zasekl ohledně vymýšlení Vigmarku. Chybí mi příběh a samotná hlavní myšlenka hry. Co mně ale potěšilo je, že podobně vznikala původní Ultima (jak jsem se dočetl v chytré knize [Ultima and Worldbuilding in the Computer Role-Playing Game](https://www.fulcrum.org/concern/monographs/vh53wz85d?locale=en)) - Lord British na ní pracoval stylem že nejdřív udělal mechaniky a pak až kolem nich vymýšlel zbytek hry. Takže jsem vlastně na dobré cestě?<br><br>
Teď jen dodělat všechny mechaniky, které chci ve hře mít. A ono to během léta moc nejde. To je dovolená semhle, výlet tamhle… No, uvidíme jak to půjde. Mám hned krátce po sobě dva týdny on-call v práci, tak bych to mohl využít… 
- Tréninky jako vždy - úterý a čtvrtek. Splněno, odškrtnuto.
- Ve středu jsme měli krátké hraní DCC - Markus mohl až od půl 8, ale i tak se nám vyplatilo se sejít. Zase jsme trochu pohnuli s kampaní a malinko poškádlili gangy Lankhmarské… 😃
- V pátek jsme si s Týnou hezky pospali a vstávali až kolem 11. Bylo to fajn. Víc takových dní!
- Týna jela v sobotu s kamarádkou a její dcerou do Žabčic na koupaliště (prý je moc fajn, někdy to tam taky okouknu). Já se rozhodl relaxovat a vyčistit si hlavu. A jak jinak, než ve fiktivním světě v rámci UO. Nakonec jsem oprášil postavy na Endoru, tak uvidíme, jak dlouho vydržím tentokrát. 🙂
- Neděle probíhala ve znamení prokrastinace balení na fesťák. Zítra odjíždím do Vizovic, takže bylo potřeba se nachystat. Ale tak nějak se mi do toho furt nechtělo… 😅<br><br>
Jinak odjezd do Vizovic znamená jedno - že možná bude příští víkend první, kdy nevyjdou Týdenní poznámky včas! Ale kdo ví, třeba překvapím, že… 🤔