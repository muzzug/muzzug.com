---
title: Týdenní poznámky - 15/2024
date: 2024-04-14 20:00:00
description: Týdenní poznámky za 15. týden 2024
updateDate:
layout: post.njk
tags: [týdenní poznámky]
rssOnly: false
---
Už mně fakt nebaví psát tady tyhle úvodníky, tak rovnou prostě skočím na to, co se mi tenhle týden přihodilo. 
- V pondělí jsme dohráli naši WFRP kampaň. Hurá! 🥳 Bylo to celkem fajn, i když WFRP je pro mně dost často spíš WTF, ale co už. Teď si dáme chvilku pauzu a přesuneme se do Ydkinu – čeká nás hraní DCC Lankhmar! A na to se hooooooodně těším. 😊
- Opět oba tréninky úspěšně za mnou, na plný výkon. Baví mně sledovat jak se posouvám.
- V práci se čím dál víc zahrabávám do přebírání nového projektu. A pořád mně to baví. Sice občas trochu tápu, ale naštěstí je kolem dost kolegů, kterých se můžu doptávat na detaily. 😊 Držím si palce aby s tím co dělám byli spokojení i nadřízení.<br><br>
Nicméně má to jednu drobnou nevýhodu – po práci už bývám docela vyšťavený a nemám moc náladu na cokoli svojeho. 😔 Tak třeba to časem odezní, nebo přijdu na nějaký způsob jak to zlomit sám.
- Jinak – ve středu jsem měl domluvenou schůzku s kolegou z gamedesignového kurzu, co jsme dělali před dvěma roky (uff). Chtěl abych si zahrál a okomentoval jejich hru. Nakonec to dopadlo tak, že jsme si schůzku dali jenom online, protože ani jeden nemáme možnost na notebooku mít Steam (ať žijou pracovní notebooky!) který k tomu byl potřeba. Nevadí.<br><br>
Dali jsme tomu příjemnou hodinku po které, jak sám řekl, měl hromadu poznámek a postřehů co změnit. Tak snad jsem jim to moc nerozbil a hru vydají. 😅 <br><br>A mimo to jsem zjistil, že je hráčem Conquestu, po kterém už nějakou dobu pokukuju. Takže se brzy domluvíme a ukáže mi jak se to hraje. A já asi začnu šetřit na figurky. 😅
- Když jsme u toho hraní – ve čtvrtek mi přišel objednaný booster box Flesh&Blood, tak jsme večer s Týnou seděli a otevírali balíčky. Jsem rád, že tam mám i nějaké použitelné karty (a dokonce i nějaké prodatelné). 🙂 Takže v posledních dnech přemýšlím nad stavbou balíku. Ještě jsem nikdy nic takového nedělal, takže to určitě bude celé špatně, ale co už. I to je součást hry, ne? 
- V sobotu jsem zkoušel zas po nějaké době rozchodit 11ty a zkusit udělat novou verzi blogu. Jako, rozchodit to není problém, ale vzhledem k tomu, že chci vícejazyčnou verzi, jsem trochu narazil na to, jak to udělat. Návody jsou, jeden vypadal i docela použitelně, ale nakonec se mi to nepodařilo a jsem tam, kde jsem byl. Takže od toho asi dám zas na nějakou dobu ruce pryč a zkusím to zas za pár týdnů. 😃
- V neděli jsem se konečně dokopal k tomu rozchodit na NASu Plex. Zabralo mi to trochu víc času než jsem čekal, ale nakonec se mi to úspešně podařilo. A jako ukázku pro Týnu jak to funguje jsme si pustili naše video z Islandu. 🙂 Moc pěkný začátek pro používání nové technologie. 🙂