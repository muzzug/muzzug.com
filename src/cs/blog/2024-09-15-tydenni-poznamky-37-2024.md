---
title: Týdenní poznámky - 37/2024
date: 2024-09-15 19:00:00
description: Týdenní poznámky za 37. týden 2024
updateDate:
tags: [týdenní poznámky]
layout: post.njk
rssOnly: false
---
První týden v práci po dovolené… Dlouhé dovolené… Po které bych potřeboval ještě jednu dovolenou… Ale tak co už.
- V pondělí jsem se akorát rozkoukal v práci, promazal příchozí maily (6886 kouslků za tři týdny. Not bad!), zjistil co se dělo. Prostě taková ta klasika, no. Když jsem se objevil v kanceláři, tak první co jsem slyšel bylo šéfovo „Jo, před týdnem jsem vypadal stejně, a to jsem to měl o týden kratší.“, takže vlastně návrat celkem na pohodu. 
- Úterý a čtvrtek - tréninky. Poznal jsem posledního z nových trenérů. Byl trochu překvapený náročností mojich tréninků, ale zároveň mi vlastně u všeho pochválil techniku, takže mám radost! 💪
- Po úterním tréninku jsme s Týnou vyrazili do wellnessu v Infinitu. Někdy v červnu kolegyně prodávala pod cenou 2 vouchery, kterým ve čtvrtek končila platnost, tak jsme je museli využít. No a úterý bylo tak nějak poslední termín kdy jsme to mohli zavládnout. 😅<br><br>
Bylo to super. 3 hodiny v sauně, ledovém jezírku a nakonec i ve horkém slaném whirlpoolu. Paráda… Akorát teda cesta domů byla náročnější a kombinace tréninku a wellnessu mně v rozjezdu dost uspávala. Doma jsem usnul jak malé kotě. 🐈
- Ve středu jsme měli další hraní DCC s Markusem. Tentokrát to pojal jako improvizaci ve městě, kam nám naházel několik háčků a nechal nás ať si hrajeme. Nakonec se jednotlivé zápletky docela zajímavě zamotaly a celé to působilo hezky organicky. 👍
- V pátek jsme se v práci všichni chystali na vrchol tohoto roku - přepnutí na záložní server. Všechno proběhlo jak mělo, nějaké drobné nedostatky na které jsme přišli jsme odstranili během víkendu, a teď už jenom sledovat jak se nám bude dařit při plném provozu. 🫠
- Týna jela v sobotu za kamarádkama do Zlína a já měl původně v plánu si zajezdit na skútru. Nechci z toho vypadnout hned po tom, co jsem začal… No, nedopadlo to. Od čtvrtka prší a máme tady povodně (které stále někteří spoluobčané popírají), takže s ježděním to nedopadlo. Snad příští víkend? 
- Volné chvíle mezi řešením pracovních věcí a sledováním stavu povodní jsem vyplňoval klasicky projížděním uložených věcí z Mastodonu, a videi o [Blockbench](https://www.blockbench.net/) a [RPG in a Box](https://rpginabox.com/). Blockbench kvůli tomu, že přemýšlím nad tím, že Vigmark místo 2D zkusím jako 3D a voxelová grafika by tomu mohla sedět. A RPG in a Box proto, že mi v hlavě hlodá myšlenka zkusit to udělat v něm místo v Godotu. 😅 Ale nakonec to tak nejspíš nedopadne… 