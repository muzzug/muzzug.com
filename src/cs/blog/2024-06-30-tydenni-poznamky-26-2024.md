---
title: Týdenní poznámky - 26/2024
date: 2024-06-30 20:00:00
description: Týdenní poznámky za 26. týden 2024
updateDate:
layout: post.njk
tags: [týdenní poznámky]
rssOnly: false
---
Po dlouhé době zase zápis z vlaku. 🚂 Plus mám za sebou náročný víkend, takže sorry za případné překlepy a tak. Někdy to třeba zedituju (spíš ale ne).

- Tréninky v úterý a ve čtvrtek klasicky v pohodě. Teda, až na to, že tam umírám vedrem a ten 1.5 litru vody co si s sebou na trénink nosím, do sebe zvládnu nalít (a vypotit) během té hodiny úplně v klidu.
- Ve středu jsem chtěl jít na F&B Armory, ale nakonec jsem to odpískal. Skočil jsem si aspoň k holiči nechat upravit vousy. Už jsem to zas nějakou dobu odkládal. 
- V pátek ráno jsme jeli s Týnou do Ostravy. Měla v sobotu narozeniny, tak jsme si udělali výlet do wellnessu (a natrefili na letní akci 1 hodina zdarma, takže celkem 4 hodiny za 480 na osobu. Paráda.) Večer jsme se akorát najedli a odpadli, tak moc nás to zmohlo. 😁
- V sobotu jsme šli kouknout na Fantastickou Ostravu, kterou spolupořádá Ronne. Bylo to fajn, potkali jsme hromadu známých a Týna si odnesla nové tričko „Fuj, lidi!“.<br><br>Večer jsme s bandou sedli do křesílek v Pavilonu na Černé louce. I když měli zavírat v 10, nechali nás tam do půlnoci. No, a pak jsme se nakonec přesunuli ještě do Mirroru. Domů jsme dojeli v půl třetí. 😅
- V neděli byl druhý den Fantastické Ostravy se závěrem v podobě koncertu našich oblíbenců - Sukuba Ensemble. Byli jako vždycky skvělí! Škoda že na vystoupení měli jenom hodinu.<br><br>Po konci FO nás vyzvedl Roneth, zajeli jsme k mamce vyzvednout věci a pak ještě zapadli do R66 na pivo a žebra.<br><br>Na nádraží nás Roneth hodil těsně před začátkem brutální bouřky. Teď ve vlaku už je to v klidu a počasí se uklidnilo, ale ve Svinově měly skoro všechny vlaky 70+ minut zpoždění. Kromě toho našeho, hehe. 
