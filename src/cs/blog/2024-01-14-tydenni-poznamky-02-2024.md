---
title: Týdenní poznámky - 02/2024
date: 2024-01-14 20:00:00
description: Týdenní poznámky za 2. týden 2024
updateDate:
layout: post.njk
tags: [týdenní poznámky]
rssOnly: false
---
Tak jo. Druhý týden roku je za mnou.

- Zkoušel jsem si trochu hrát s [Eleventy](https://www.11ty.dev/). Vypadá to fakt dobře a plán předělat web začíná začínám brát vážně. 😃<br>
Dokonce to vypadá, že budu schopný udělat ho ve více jazycích. To jsem zkoušel už na Jekyllu, ale zatím se mi to nepovedlo. Moje současná šablona to nepodporuje a pluginem se mi to nepodařilo. Na Eleventy to zkusím udělat hned od začátku a uvidíme co se mi podaří.<br>
S tím ale řeším pár drobností, jako třeba:
	- nechat na subdoméně (blog.muzzug.com), nebo přesunout na muzzug.com?
	- pokud přesunout, jak řešit redirecty starých URL?
	- jak udělat RSS feed pro každou jazykovou mutaci? 
	- jak přesměrovat původní URL RSS na novou?
- Zvládl jsem oba dva tréninky. Tento týden se po nich cítím mnohem líp. Mám radost. 🙂
- Ve středu byla v brně akce [Game On!](https://www.facebook.com/gameoneventy). Téma bylo „Očekávání vs. Realita v Game Devu“. Šlo o moc příjemné setkání. Bylo fajn poslouchat jak moc se lišily představy řečníků od toho, jak to ve skutečnosti funguje. Zajímavý pohled do zákulisí, i když teda asi nic nečekaného.
- Mimo to musela Týna ve středu s kocourem na veterinu. Od rána zvracel (i vodu) a nechtěl jíst. Dostal nějakou injekci na uklidnění žaludku a prášky a už je v pohodě. Ale s operací budeme muset pohnout. 😔
- Sháním NAS. Přemýšlím, jestli vzít nějaké hotové řešení, nebo si hod udělat z Raspberry Pi v kombinaci s Open Media Vault. Ke druhé variantě se zatím přikláním trochu víc – líbí se mi možnost využití RPi jako NAS i jako mini serveru pro další věci.<br>
Dost se mi líbí řešení [# Argon EON Pi NAS](https://rpishop.cz/startovaci-sady/5560-argon-eon-pi-nas-s-raspberry-pi-4b-8gb-prislusenstvi.html) s Raspberry Pi. Nevýhoda – je to docela dost drahá sranda. Ale zas když jsem se díval kolik stojí už hotové řešení co má 4 sloty na disky, tak to není **zas tak** velký rozdíl… Další nevýhoda je, že to používá starší Raspberry Pi 4. Kdo ví, možná se objeví verze pro RPi 5. Ale kdy, že?<br>
Asi by mi stačilo si to nějak doma poskládat, ale netuším jak, nenašel jsem žádný rozumný návod ani informace o tom, jak optimálně používat 3.5“ HDD s RPi. 😔<br>
Takže hledám dál. A nebo vyměknu a pořídím Argon? Budu vděčný za jakoukoli radu. 🙂
- Oprášil jsem po letech aplikaci [Slowly](https://slowly.app/cs/). Přijde mi to jako dobrý způsob jak zapracovat na psané angličtině. Zatím jsem si vyměnil dopisy s klukem z Řecka, a holkama z Ukrajiny, Číny, Indonésie a jednou Finkou, co žila v Praze. 😃  
Drobná nevýhoda je, že někteří lidi prostě odpadnou a aplikaci přestanou používat.  
Jo a taky mi teď poslala dopis nějaká holka z Ruska. Ještě nevím, jestli budu reagovat…

## Jak mi jde Whole30
Jedním slovem: super!
- Pořád mně to baví. Dokonce nemám tendence ulítávat k něčemu nedovolenému.
- Stále se mi daří vychytávat velikosti porcí. Dokonce mám pocit, že se mi srovnalo vnímání sytosti a můžu porce zmenšit. Budu to určitě v dalším týdnu zkoušet.
- Zase víkend bez snídaně. V nepracovní dny mi asi nejsou souzené, nebo co. 
- Když si Týna chystala jalapeño papričky, které chtěla přidat ke svojemu jídlu, tak jsem dostal chuť na barbecue pizzu, kterou si občas objednáme. 😃  
Docela sranda vidět s čím konkrétním mám některé suroviny spojené.
- Nemám chuť na čokoládu ani podobné věci. 👍

## Zaujalo mně
[Where have all the websites gone?](https://www.fromjason.xyz/p/notebook/where-have-all-the-websites-gone/)

## Chci!
Ben Milton, který má můj oblíbený YouTube kanál o oldschoolových TTRPG pustil do světa recenzi na [megadungeon Dwarrowdeep](https://www.youtube.com/watch?v=S5rTtVjoH1U).  
Chci! Chci! Chci! 🤩