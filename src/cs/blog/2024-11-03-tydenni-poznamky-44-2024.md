---
title: Týdenní poznámky - 44/2024
date: 2024-11-03 20:00:00
description: Týdenní poznámky za 44. týden 2024
updateDate: 2025-02-17
tags: [týdenní poznámky]
layout: post.njk
rssOnly: false
---
Tenhle týden byl co se týče práce krátký. Ale jinak byl úplně nabitý!
- V pondělí byl svátek a volno. Nakonec jsem se dokopal k tomu pustit se do nějakých drobností ve Vigmarku. 
- V úterý jsem hned po tréninku sbalil kocoura a letěl s ním na veterinu na kontrolu po operaci. Vypadá to všechno v pořádku. A byl neskutečně šikovný a hezky držel při vytahování stehů. Šikulka. 🐈‍⬛
- Ve čtvrtek jsme měli miniteambuilding - šli jsme na [curling](https://curlingbrno.cz). Nejdřív jsem si teda zašel na fyzio cvičení, a pak rovnou pospíchal do Zbrojovky.<br><br>
Jako jo, na to, jak vtipně to vypadá, je to docela prdel. 😊 Měli jsme 2 dráhy a přišlo nás 9, takže jsme hráli v týmech po dvou (a jednom po třech). Já s kolegou jsme hráli proti tříčlennému týmu. A vyhráli! 😅<br><br>
Po hře jsme zašli na večeři, po které jsem si udělal rychlou procházku domů. Protože…
- V pátek jsem šel zas po čtvrt roce darovat krev. 🩸 Krevní obraz v pořádku a 450 ml snad brzo zase někomu pomůže.
- Taky byl „National fountain pen day“. Zjistil jsem to úplně náhodou, a stejně náhodně to oslavil - dorazilo mi moje nové plnicí pero - TWSBI Eco T Transparent. A k němu rovnou i inkoust - J. Herbin Vert de Gris. 🙂<br><br>
Píše se s ním skvěle a zjistil jsem, že zápisníky co dělá Bobo blok jdou s plnicími pery použít - inkoust se nepropisuje, neprosakuje, skoro nejde vidět. Paráda a doporučuju!
- Odpoledne jsme naskočili k bráchovi do auta vyrazili za tátou do Budějovic. Večer jsme měli lístky do Jihočeského divadla na hru [Perplex](https://www.jihoceskedivadlo.cz/porad/2426-perplex). Boží! Nutně potřebuju kostým losa! 🫎
- V sobotu jsme se odpoledne akorát vrátili do Brna a zbytek dne odpočívali. Večer jsem akorát chvilku pokecal s Thomasem a Ronne kteří u nás od pátku přespávali během Comic Conu Junior.
- Neděle byla docela náročná. Psychicky. Nejdřív jsem se pokoušel hrát si s Eleventy a novým webem, ale moc mi to nešlo. Zasekl jsem se na tom, že se mi správně neřadí příspěvky a roky (tak jak to mám tady v Archivu[^1]. Mrf.<br><br>
Nechal jsem toho a šel si číst. Ale během odpoledne na mně vlezla nějaká blbá nálada, úzkost a kdo ví co ještě. Možná za to může ten podzim? Nebo nevím… Kozlík pomohl, naštěstí, ale sebralo mi to energii na celý den. 😔

[^1]: Odstraněn nefunkční odkaz.