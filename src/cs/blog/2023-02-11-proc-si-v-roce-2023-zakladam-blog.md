---
title: Proč si v roce 2023 zakládám blog
date: 2023-02-11 17:00:00 
description: Po letech mě přestaly bavit sociální sítě. A přišel čas založit si blog.
tags: [blog]
rssOnly: false
updateDate:
layout: post.njk
---

Jednoduše proto, že už mě nebaví sociální sítě.  
Facebook jsem opustil už asi pět let zpátky. A z Twitteru dost možná taky brzo zmizím.[^1]

[^1]: Na [Mastodon]({{ site.author.mastodon }}), ale o tom někdy jindy.

Zároveň ale chci mít na internetu nějaký svůj kousek prostoru, který nebude závislý na někom jiném. Na myšlenku založit si blog mě přivedl článek [Bring back personal blogging](https://www.theverge.com/23513418/bring-back-personal-blogging) na The Verge (a taky web [Start a Fucking Blog](https://startafuckingblog.com/) 😁).

Kdysi (asi tak 10 let zpátky nebo tak nějak) jsem už blogování zkoušel. No, nevydrželo mi to. Bylo jednodušší něco rychle plácnout na sociální sítě, než se psát s článkem. Ale s tím jak jdou sociální sítě do kytek jsem se rozhodl to zkusit znovu a svoje místo na internetu si vytvořit. 🙂

Čekám od toho něco?

Nevím. Trochu doufám, že se ~~zase~~ naučím psát a formulovat svoje myšlenky (jenom tenhle blbý úvod přepisuju už asi popáté a furt to podle mě neříká úplně přesně to, co chci. Ale co už.)

Nevím ani jestli budu psát nějak pravidelně. Snad jo. Ale podstatné je pro mě to, že mám kam a že je to tady moje!